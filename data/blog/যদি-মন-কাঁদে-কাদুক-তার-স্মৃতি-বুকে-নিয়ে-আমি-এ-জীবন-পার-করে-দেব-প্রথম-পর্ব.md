---
title: যদি মন কাঁদে, কাদুক  তার স্মৃতি বুকে নিয়ে আমি  এ জীবন পার করে দেব (প্রথম পর্ব)
description: ''
date: 
redirect_from: []
tags:
- 'তোমার চোখে দেখেছিলাম আমার সর্বনাশ  '
- ''
hero: "/uploads/eyeglasses-eyewear-glasses-1383416.jpg"

---
নিজের জীবনের একটু অভিজ্ঞতা শেয়ার করি। কিছুটা অন্তর্মুখী স্বভাবের কারণে বন্ধু বান্ধব খুব একটা নেই আমার। তবে হাতেগোনা যে কয়জন আছে তাদের সঙ্গে সম্পর্কটা বেশ গাড়ো। এক বন্ধুর সঙ্গে বলতে গেলে দিনের মধ্যে ৭/৮ ঘন্টা থাকা হতো। সকালের নাস্তা, লাঞ্চ, কাজ থেকে ব্রেক, নামাজে যাওয়া, বাসায় ফেরা সব একসঙ্গে হতো। বাসায় গিয়েও ফোনে, মেসেঞ্জারে কথা চলত। তাঁর জীবনের প্রায় সকল কথায় আমি জানতাম। যা হয়ত দুনিয়াতে আর ১/২ জন মানুষ ছাড়া কেউই জানে না। বন্ধু বিয়ে করল। বিয়ের কিছুদিনের মাথাতেই যা প্রত্যাশিত ছিল তা হলো। আমার সঙ্গে এতো কিসের গল্প এ নিয়ে প্রশ্ন করল ওর বউ। এখন দুই বছরেও একবার কথা হয় কি হয় না ঠিক নেই।

অন্য একজন বন্ধু মন খারাপ থাকলেই চলে আসতো আমাদের বাসায়। যেহেতু ওর মন খারাপ মাঝে মাঝেই হতো তাই সপ্তাহে প্রায় দুই তিনবার তো আসতোই বাসায়। রাস্তায় হাঁটতে হাঁটতে গাছতলায় বসে, টং এর দোকানের লেবু চা খেতে খেতে অনেক গল্প করত। অনলাইন অফলাইনে সব সময় কানেক্টেড থাকত। ঘন্টার পর ঘন্টা কথা হতো, গল্প হতো। এরও বলতে গেলে ভেতর বাহির মোটামুটি সবই জানতাম।

এ বন্ধুও বিয়ের পর অচেনা হয়ে গেল। বাসার নিচে গেলেও পারিবারিক ব্যস্ততায় দেখা করবার অবকাশ মেলে না। এভাবেই অচেনা হয়ে গিয়েছে ক্লাসে লুকিয়ে তিন গোয়েন্দা পড়ার সঙ্গী বন্ধু, স্কুল জীবনের প্রতিটি ক্লাসে এক বেঞ্চে বসা বন্ধু, কলেজের সকল দুষ্টামির সঙ্গী। ক্রিকেটের ওপেনিং পার্টনারশিপের স্ট্রাইকিং প্রান্তে থাকা বন্ধু এখন বিদেশে, কথা হয়নি বছর দশেক।

একসময় আমার প্রতিটি কাজে খবরদারি করা ভাইবোন, মামা চাচারা ব্যস্ত হয়ে গেছেন নিজ নিজ সংসারে। জীবনের এই একটা পর্যায়ে এসে খুব করে উপলব্ধি হয় যে বাবা মা ছাড়া পৃথিবীতে কারও উপর আসলে একনিষ্ঠভাবে অধিকার থাকে না। বাবা মা ছাড়া নিঃস্বার্থভাবে ভালোবাসার অবকাশ কেউ পায় না। আসলে সিস্টেমটাই এমন। প্রত্যেকেরই নিজেস্ব সংসার থাকে, নিজের গন্ডি থাকে। থাকে নিজেস্ব কিছু দায়িত্ব কর্তব্য। ইচ্ছে থাকার পরেও সেসব সামলে পুরোনো সম্পর্কের রেশ আগের মতো টিকিয়ে রাখা সম্ভব হয় না। আন্তরিকতা থাকে, মনে সদিচ্ছা বা শুভেচ্ছার অভাব থাকে না। তবে সময় সুযোগ হয়ে ওঠে না।

এটাই জীবন! ক্ষণে ক্ষণেই যার রং ও ভূমিকা বদলায়।

ওকে না পেলে আমি আজীবন অবিবাহিত থেকে যাব এই দাবীটা যৌবনের প্রথম সকালে খুব রোমান্টিক মনে হয়। আহ! আমার ভালোবাসা যে মিথ্যা ছিল না, তা আমি প্রমাণ দিয়ে যাবো সবার সামনে। লোকে আমার কথা জানবে আমাকে দেখিয়ে অন্যদের বলবে- দেখ, এই হলো আসল প্রেমিক। ভালোবাসার মানুষ হারিয়ে গেলেও ভালোবাসাকে হারাতে দেয়নি। সরবোচ্চ ত্যাগ স্বীকার করে ভালোবাসাকে এখনও বাচিয়ে রেখেছে বুকের ভেতরে।

আমার এই অপেক্ষার কথা সে যখন জানবে তখন কী চলবে তার মনে? সে কি অনুতাপের আগুনে দগ্ধ হবে না? আমার জন্য মনে কি একটুও ভালোবাসা জন্মাবে না?

আমি এই আছি বেশ। বাবা মা, ভাই বোন বন্ধু বান্ধব আত্মীয় স্বজন নিয়ে একাই না হয় কাটিয়ে দিলাম এই জীবন।

…এমন অনেক দঃসাহসী, রোমান্টিক চিন্তা ভাবনা ঘোরাফেরা করে মনের ভেতর।

কিন্তু দেখ, আজকে তোমার আশেপাশে অনেক প্রিয়মুখের আনাগোনা আছে। ওদের শক্তিতে বলীয়ান হয়ে তুমি এমন কথা বলতে পারছ। কিন্তু ওরা সবসময় এভাবে থাকবে না। আস্তে আস্তে হারিয়ে যেতে হবে ওদের গৃহপালিত নিরীহ সাংসারিক জীবনে। বাবা মার প্রস্থানের পর তুমি নিজেকে হটাৎ একদিন আবিষ্কার করবে বিশাল এই আকাশের নিচে তুমি একা! ভাই বোন নিকট আত্মীয় বা কোনো সুহৃদ বন্ধুর নিজেস্ব গন্ডিতে তুমি এক অনাহূত অতিথি। অন্য গ্রহ থেকে কোনো মহাজাগতিক দুর্ঘটনায় পৃথিবীতে এসে পড়া এক আগুন্তক।

এই একাকীত্ব সহ্য করার মানসিক শক্তি তোমার থাকবে না। হতাশা বিষন্নতা, অবসাদ তোমাকে প্রতিনিয়ত গলা টিপে মারবে। তরুণ বয়সের তোমার দুর্নিবার মানসিক শক্তি জীবনের সেই পর্যায়ে পৌঁছে লজ্জায় অপমানে মাথা নিচু করে বলবে- বিদায় বন্ধ! আমরা চললাম।

দেখ মানুষকে আল্লাহ্‌ এভাবে বানাননি। নিঃসঙ্গতা মানুষ সহ্য করতে পারে না। আদম আলাইহিস সাল্লাম জান্নাতেও একাকীত্ব বোধ করেছেন। আর তুমি এই জঞ্জালে ভরা মিথ্যে কথার দুনিয়াতে কিভাবে একা থাকতে পারবে ? সঙ্গী/সঙ্গিনী, বাচ্চা কাচ্চার জন্য মানুষের অন্তরের ভালোবাসার জায়গায় যে অভাববোধ কাজ করবে তা তোমার মানসিক শক্তি যতোই থাকুক না কেন তুমি পূরণ করতে পারবে না।

ক্ষুধা লাগা তৃষ্ণা লাগার মতোই যৌনতাও মানুষের একটা মৌলিক চাহিদা। একা থাকলে এই চাহিদা তুমি পূরণ করবে কিভাবে বলো? হয় তোমাকে হস্তমৈথুনের মতো জঘন্য কাজ করতে হবে আর না হলে জেনা ব্যভিচার করতে হবে। এছাড়া তৃতীয় কোনো অপশান আছে? বিশেষ করে এই খোল্লাম খুল্লা সমাজে? আইবুড়ো থেকে যাওয়া অনেক মানুষই ধর্ষণ, ছোটো বাচ্চাদের যৌন নির্যাতন করে। এমন সম্ভাবনাও উড়িয়ে দেওয়া যায় না।

বয়স বাড়ার পর অনেকেই নিজের ভুল বুঝতে পারে। বিয়ে করতে চায়। কিন্তু আগে মানুষের শতো অনুরোধেও আগে বিয়ে না করায় এখন হটাত করে বিয়ের কথা বলতে লজ্জা পায়। এই বুড়ো বয়সে বিয়ে করলে মানুষ হাসি ঠাট্টা করবে এই ভয়েও বিয়ের কথা বলা হয়ে উঠে না। বিয়েও করা হয়ে উঠে না \[১\]। অত্যন্ত করুণ অবস্থায় দিন পার করতে হয়।

শারীরিক, মানসিক সব ধরণের কষ্ট সহ্য করে, পাপের সাগরে ডুবে চিরতরে তিলে তিলে নিভে যাওয়ার কোনো মানে হয়? তুমি কষ্ট পেলে , নিজেকে শেষ করে ফেললে তার কি কিছু যায় আসবে? না তুমি প্রতিশোধ নিতে পারবে?

যেই মানুষটা তার জীবন যৌবন পাড়ি দিয়ে এখন চোখে চশমা পড়ে ব্যস্ত শহরের ফ্ল্যাটে নাতী নাতনি নিয়ে খেলায় ব্যস্ত আর তুমি ছবি আর চিঠি নিয়ে অবহেলা শহরে বসে আছো! এ কেমন বোকামি?

চলবে ইনশা আল্লাহ…

নোট –

অনেকেই এখানে একটা পয়েন্ট আনে। সালাফদের যুগে কিছু আলেম অববিবাহিত ছিলে। তাহলে তারা কি পাপ করতেন? আসলে সে সময় দাসীর বিধান চালু ছিল। কৃতদাসীর মাধ্যমে শারীরিক চাহিদা পূরণ করার সুযোগ ছিল। যেটা এ যুগে নেই।.

\#প্রেমাতাল

\#তোমার_চোখে_দেখেছিলাম_আমার_সর্বনাশ

\#LostModesty