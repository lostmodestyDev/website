---
title: "আলেয়ার আলো"
date: "2019-03-17"
categories: 
  - "blog"
tags: 
  - "সভ্যতার-সংকট"
---

বিসমিল্লাহির রহমানীর রহীম।

পাশের বাসার নাফিস ভাই। এক ক্লাস উপরে পড়তেন। একজন পরিপূর্ণ অলরাউন্ডার, চ্যাম্পিয়ন। যেমন পড়াশোনায় তেমনি বিতর্ক,আবৃত্তি, গল্প লিখা, বাবা মার সাথে সুন্দর ব্যবহার।  আমাদের পরিবারের কাছে তিনি সেলিব্রেটি টাইপের কিছু ছিলেন। দূর আকাশের তারা। (আমার কাছে অবশ্য ভিলেন।) উঠতে বসতে বাবা মা তাকে অনুসরণ করতে বলেন- নাফিসের মত হ, সে এতক্ষণ পড়াশোনা করে, সে দুপুরে ঘুমায় তোর মতো টো টো করে রোদে ঘুরে বেড়ায় না। মাথার চুল এতো বড় কেন তোর, শার্টের উপরের বোতাম দুইটা খোলা কেন, নাফিসের চুল দেখিস কতো সুন্দর করে কাটা। মা গিয়ে নাফিস ভাইয়ার কাছ থেকে নোট নিয়ে আসতেন,সাজেশন নিয়ে আসতেন,  পারলে নাফিস ভাইয়ার পা ধোঁয়া পানি নিয়ে এসে আমাকে খাওয়ান...

মানুষের ফিতরাহ এমন সে সফলদের অনুসরণ করতে চায়। সফলরা যে পথে চলে সফলতা পেয়েছে সে পথ তাদের টানে দুর্নিবার আকর্ষণে।

পাশ্চাত্যের বস্তুগত উন্নতি দেখে চোখ ধাঁধিয়ে যাওয়া বিশ্ব অন্ধভাবে অনুকরণ, অনুসরণ করেছে পাশ্চাত্যকে। আগপিছ কিছু না ভেবেই ডিরেক্ট কপিপেস্ট করেছে পাশ্চাত্যের জীবনবোধ, দর্শন, রাষ্ট্র সমাজ পরিচালনা পদ্ধতি। পাশ্চাত্য যাই বলেছে যেটা করতে বলেছে আসমানী ওহীর মতো  মাথা পেতে নিয়েছে বাকী বিশ্ব। যারা মেনে নিতে চায়নি, তাদেরকে জোর করে মানতে বাধ্য করা হয়েছে। কখনো পারমানবিক বোমা, কখনো ড্রোন হামলা, কখনো কুটিল ষড়জন্ত্রের মাধ্যমে পাশ্চাত্য তাদের মতবাদ চাপিয়ে দিয়েছে।

নারীদের প্রতি সহিংসতা বিশেষ করে যৌন সহিংসতা, ধর্ষণ কীভাবে বন্ধ করা যায়? এই গুরুত্বপূর্ণ প্রশ্নের উত্তর দিতে গিয়ে পাশ্চাত্য বলল- পুরুষের আধিপত্যশীল মনোভাব দূর করতে হবে, নারীকে অর্থনৈতিকভাবে স্বাবলম্বী হতে হবে, পুরুষের মানসিকতা পরিবর্তন করতে হবে, নারী পুরুষের মধ্যে বন্ধুত্বসুলভ মেলামেশার ব্যবস্থা করতে হবে বেশি বেশি, পতিতালয় খুলতে হবে বেশি বেশি।

সফলদের অন্ধভাবে অনুসরণ করার সহজাত প্রবৃত্তি থেকে বাকী বিশ্ব মেনে নিয়েছে এগুলো। আমল করেছে পাশ্চাত্যের ফর্মুলায়।

.পাশ্চাত্য নারীমুক্তির যে তরীকা বাতলে দিয়েছিল সেটা কোনো দেশেই কোনো স্থানেই নারীদের মুক্তি দিতে পারেনি। বরং যে দেশ যতোবেশি তাদের তরীকায় আমল করেছে সে দেশে নারীরা ততোবেশি নির্যাতিত হয়েছে, ধর্ষণের শিকার হয়েছে।  প্রতি ৯৮ সেকেন্ডে একজন আমেরিকানকে যৌন নির্যাতনের শিকার হতে হয়, \[[http://tinyurl.com/k8ehojc](https://l.facebook.com/l.php?u=http%3A%2F%2Ftinyurl.com%2Fk8ehojc%3Ffbclid%3DIwAR0WJmM8L-UGBMWSYRh8zWgomAZnH1wsIlD9gJhFdV0aEXJfOOmdXEewiU8&h=AT39oUSPbNWOgkLnbQAQFcLsHy2SYbjsyUMdyHM3C_XTmBmuyJJbjjsHxsaIJ1JlmMGGDebKG6W1LYTr5CxU13MEIZs1KN4wdy7kE-tDevoHIubO4PtCKQXdIGN-g0No-LQahBDpGg) \], প্রতি ৬ জন নারীর মধ্যে ১ জন এবং প্রতি ৩৩ জন পুরুষের মধ্যে একজন তাদের লাইফটাইমে একবার হলেও ধর্ষণের শিকার হয়।\[[http://tinyurl.com/nm3gp5o](http://tinyurl.com/nm3gp5o?fbclid=IwAR0QJp28a1SUvy0MLdtR70pS9QlrShXYkfUJCX364pxJgtgCzYziMChoa48) \]

.মহান সভ্যতার অনুগামী আরেকদেশ অস্ট্রেলিয়াতে প্রতি ছয় জন মহিলার মধ্যে একজন যৌন নিপীড়নের শিকার হন তাদের সংগী ব্যতীত অন্য ব্যক্তিদের হাতে।সংগীদের দ্বারা যৌন নিপীড়ন বিবেচনায় আনলে যৌন নিপীড়নের হার নেমে আসে প্রতি পাঁচ জনে একজন। অস্ট্রেলিয়াতে নারীদের যৌন নিপীড়নের হার পৃথিবীর অন্যান্য দেশের এভারেজ যৌন নিপীড়নের হারের দুইগুনেরও বেশী। [http://tinyurl.com/ya7jlwmx](https://l.facebook.com/l.php?u=http%3A%2F%2Ftinyurl.com%2Fya7jlwmx%3Ffbclid%3DIwAR3Md_EOOFkfjZVessmj4wLZcHNAwPe01R3IAKqVBJIUEyBtOpLsFGpF8bc&h=AT3LxT6gVuf0_pXS0uNZ5q_OjPojIsEqtUxA2YYD4ocMQImSi4bsmaQRI0411YAuq7bht0tkqYkCX8zRMkwdPb6Pxx27reEUJVRZy1_aC_X__Y4zAfEvHUJ3KavYvhLx2G4fNKpaiA), [http://tinyurl.com/yafduj5j](https://l.facebook.com/l.php?u=http%3A%2F%2Ftinyurl.com%2Fyafduj5j%3Ffbclid%3DIwAR1k3FtVhVigxlt9TeRqrlGM2mApjmL5T4E3QZaFw-X7b9w-I5SH3ohaeSI&h=AT1D5ihfo9Qm-cIjkworZWh7kFm06XCRlA8fdDBFq0FcZI4dAsfmLHXOHyjBtm6z5JmpRSxIchLNCHZLl7J7mpyWCAXCscyr45J9XO6zgoq-qUYorwMBKAtXf-m7VYBMA9DbAFMuzA), [http://tinyurl.com/y7kstly5](https://l.facebook.com/l.php?u=http%3A%2F%2Ftinyurl.com%2Fy7kstly5%3Ffbclid%3DIwAR38IyfQVfcgFjNou56CJnzmsO9V0t_iWOdqF6ZKOYJzNOLRWJUyr8HhPCo&h=AT1TJzRpHZzXo1cSTwUTFTcy6Pal44OnffPpctfxqgBrVt6abFnkTCWonRgy3yTLW6lI_wdtfG6E7rc635ENv6-DJMGv_KL_tur_R3EMq8i_AczckL_QLgQOrXKS8NVWLaeZjS1Shw)

ইংল্যান্ড এবং ওয়ালেসের প্রতি ১৪ জন প্রাপ্তবয়স্কদের একজন বাল্যকালে যৌন নিপীড়নের শিকার হয়েছিলেন । গ্রেট ব্রিটেন শিশু নিপীড়কদের স্বর্গরাজ্য। [https://goo.gl/9cckzW](https://goo.gl/9cckzW?fbclid=IwAR3iEmoS_Nlo9PnERn9_eJYTmNk26xWl7t6mLqiIUNWAA7wDA-PBrtsuf1k), [https://goo.gl/ZFfa1E](https://goo.gl/ZFfa1E?fbclid=IwAR2t6nn-RhSOUuzG2731yPX8k-i466yXX8A_NybAcUi9AKcFys8nFrIfKUg) . আমেরিকাতে প্রতি ৪ হন নারীর একজন এবং প্রতি ৬ জন পুরুষের একজন ১৮ বছরে পা দেবার পূর্বে একবার হলেও যৌন নির্যাতনের শিকার হয়। তারমানে এখন আমেরিকাতে ৪২ মিলিয়নের বেশী প্রাপ্তবয়স্ক আছেন যারা শৈশবে যৌন নিপীড়নের শিকার হয়েছিলেন। [https://goo.gl/wmko27](https://l.facebook.com/l.php?u=https%3A%2F%2Fgoo.gl%2Fwmko27%3Ffbclid%3DIwAR3N4sDR2XJpaa9YPhWZYMQQtJ6onmMvhyCkI6u-9I_C9yO2uwGT1HmpoFA&h=AT2x9DZihscvz0Lwd8oV2hXQCZ1pg2cXj8iC_Pdc_9wrh8-7FoB8BirmNSUKirpLfn7LdJwXjUWtnb3C40qkRVnhoWVbpRmVz7ZdPgn78eJBadP56qp_eQ9j3azoCq5P7nryQKFrfQ),  [https://goo.gl/9FMiuh](https://l.facebook.com/l.php?u=https%3A%2F%2Fgoo.gl%2F9FMiuh%3Ffbclid%3DIwAR2derl3dxekGuwdDz4UTAAkv-F5-PtuTcBgywlWgB1M2IUz7tHy2ISoWcc&h=AT3QQTfjPEcuTLegjSPKU1wEKbhX4pvWuiJLuKfsxUf83aeSx-NjgEz79deh8nN_MX3p-9jtE5CgryObj5YtgvCSMaIRpl8-PzFjVJ4oBVDrPFLxu17bV640-BaZ_RrrGmD9vv3FvQ) . বিশ্বের যে দেশগুলোতে শিশুরা সর্বাধিক যৌন নিপীড়নের শিকার হয় সেই দেশগুলোর সংক্ষিপ্ত তালিকাতেও রয়েছে আমেরিকা এবং ইংল্যান্ড এর নাম। [https://goo.gl/b8MgJd](https://l.facebook.com/l.php?u=https%3A%2F%2Fgoo.gl%2Fb8MgJd%3Ffbclid%3DIwAR2QN1JzZZw3bPXU_Cin0HclPnRZnxUBNYMkm9tA89SGbkX6Rw354PUfoMc&h=AT1Q0hPRJz1WC1FTG7TQHAIKAjsNApYcKm4GIsrI97HaW2KtFsR5V9UsvA3CsP6o2spP0Y1OD872TPD22BiRud_xd0E_D_zPhJIhvi6bweXFJUlzOsu3A_ykF9jkhsQABh3crtCSmw) আমেরিকাতে প্রতি পাঁচজন নারীশিক্ষার্থী শিক্ষাপ্রতিষ্ঠানে যৌন নির্যাতনের শিকার হন \[[https://goo.gl/JKAccc](https://goo.gl/JKAccc?fbclid=IwAR1uUrghu5TFr_x_TfXseUPeGn0f5pCjZO8IpeHsV0UITa0iw8RH0yzDLng) \] . অস্ট্রেলিয়ান ইউনিভার্সিটিগুলোতেও প্রতি পাঁচ জনে একজন যৌন নিপীড়নের শিকার হন।প্রশাসন শিক্ষার্থীদের নিরাপত্তা দিতে সম্পূর্ণরূপে ব্যর্থ। [http://tinyurl.com/ybgly3z9](http://tinyurl.com/ybgly3z9?fbclid=IwAR2NiyPYfBXV1LtUTZiaHwOjf5daGEnn_wRtkizfaq0ZlY8FPuF6B-OgREI) [http://tinyurl.com/yccfsdzd](http://tinyurl.com/yccfsdzd?fbclid=IwAR067WuWT5KKtyivNkxPwrGDBJ1vtSQcY7lBtepRfuc1rh8COT7GKP7BneI)

ব্রিটেনে কর্মক্ষেত্রে অর্ধেক নারীই যৌন হয়রানির শিকার হন। \[[http://www.bbc.com/bengali/news-41746980](http://www.bbc.com/bengali/news-41746980?fbclid=IwAR0s58NcMcRMVC3DrvHYUdFuoL-vPvVPEcJpJpNlA0KZBp9s8lqoM1Lnkic) \] . শুধু ব্রিটেন নয়,জার্মানি আমেরিকা, অস্ট্রেলিয়া,কানাডা,চীন,জাপান,ভারত,হংকং কোন দেশের কর্মক্ষেত্রে নারীরা নিরাপদ? পড়ুনঃ [https://goo.gl/CkM5LO](https://goo.gl/CkM5LO?fbclid=IwAR2BLa342JTi_RnsHKwvO1LFYx36IsE_d0zz6HZoCqHPb1fMfAL1eQOr9o8)  [https://goo.gl/LknhGH](https://goo.gl/LknhGH?fbclid=IwAR2jRjB7u5nbfoQyVr-rclAvf-OBfNHoqOwsLhJypRvRapLeqVs08EeYerg)  [https://goo.gl/yDWvur](https://goo.gl/yDWvur?fbclid=IwAR3dNB4JRNyPq8HTJw-xurdK_EtgOstPV1dBD9UYIbAN-V64GxI_sISL_A0) দেখুনঃ [https://www.youtube.com/watch?v=KvHU5hZSGCA&feature=youtu.be](https://www.youtube.com/watch?v=KvHU5hZSGCA&feature=youtu.be&fbclid=IwAR1xDvNeHHatTn2EDexaWZ75T_I2_5S5Zk-5fXa0xaGW0NPjUBBrRDOlzyg)

প্যারিসের পাব্লিক ট্রান্সপোর্টে শতকরা ১০০ জন নারীই যৌন নির্যাতনের শিকার হন। [https://goo.gl/jx1oB4](https://goo.gl/jx1oB4?fbclid=IwAR1HG52BHSp_86K_2lMW3xU--Hrkbwz671I5vDsMEwXRJzjhMrgEMo9Kgwo)  [https://goo.gl/rmozJW](https://goo.gl/rmozJW?fbclid=IwAR2CM0Q4_EyE45Xa2V1ChVjA0sOVPoMAEE1H7OGrt7sHtbPhEBUr87TPmy0)  [https://goo.gl/fxyhfH](https://goo.gl/fxyhfH?fbclid=IwAR11Brom-JTG1Q1fSgyO6w78VoJHfVnSgxG4Ab_vf6mWPC-ywNOZpL_5MGg) . ইংল্যান্ড,আমেরিকা, কানাডা,ইন্ডিয়াতেও এর ব্যতিক্রম দেখা যায়না পড়ুন, আমেরিকার রাস্তাঘাটে যৌন হয়রানিঃ [https://goo.gl/cMXq4k](https://l.facebook.com/l.php?u=https%3A%2F%2Fgoo.gl%2FcMXq4k%3Ffbclid%3DIwAR08eA_C7saBEPG9FEhnuzIlbHRssh_liHfdgdRfaehAkxTN0JV_r3C-6E0&h=AT0QT0OXpwS48usyEyAx4mDTIhmXvlDmTf1EpzlMp2zeh3NMKlBhsnaSug4vSV-CpS3I1Rzk0z3SN72ksqCho9-Fc3HZpQOMIXiSYEIW8Yh8LqZ9YDdEngJZh9kNRJrbPmZL4zQlNw)  [https://goo.gl/zVMKkV](https://l.facebook.com/l.php?u=https%3A%2F%2Fgoo.gl%2FzVMKkV%3Ffbclid%3DIwAR2XA8NwVJrPQCjVbREJAQAYNOouLCl7Jng03LuNs8zKqb2VXmS4oMI9QdY&h=AT3BzAK3Jr2OwvhrZNJkxnN-I7INuEknuQDQd4QUkg4qBRcq52XypfzBZ5wy6ujdXFF364CVuQPUsCUHWnxMVGyNIwhmNjGW2-DaBu1pPn9vh_SkgBbnG7amacU8iS1ecP7Bpac6yQ) . ইংল্যান্ডের রাস্তাঘাটে যৌন হয়রানিঃ [https://goo.gl/JWwb52](https://goo.gl/JWwb52?fbclid=IwAR21nJmQVB8mYjNs6twEdSmN4PcX3_a6lAtPFmHyFcH_ENqSg3cBGF90iQU)  [https://goo.gl/njUwNg](https://goo.gl/njUwNg?fbclid=IwAR0xdunyXBXtzCV-R2PK3zJpHXG56jjjO8-3ReUXuSzQUS_soizHW4f3yNI) . কানাডার রাস্তাঘাটে যৌন হয়রানিঃ [https://goo.gl/HphYfF](https://goo.gl/HphYfF?fbclid=IwAR2jmOyq05gVVcolCRhoPLIDtqgbP3ba68l_aCmYE7a-li2y3xQD2gbwZXk) [https://goo.gl/b5EvTC](https://goo.gl/b5EvTC?fbclid=IwAR3b3OXGmWQw4fAGwr7W_x8iSSoIbj0xDZWc2TnHE1HpaQbdQ3tZslYD26k) . ইন্ডিয়ার রাস্তাঘাটে যৌন হয়রানিঃ [https://goo.gl/JnBhVj](https://goo.gl/JnBhVj?fbclid=IwAR2kDHR-qVMD8FOheyAghRF1NSrgisZBfLuAfKJrDW0tfchx-c4t3vHoWjw)  [https://goo.gl/nRCQ5J](https://goo.gl/nRCQ5J?fbclid=IwAR0IUXGOZWsKLNQcR_Evm0LkftSrKfCRgH_86E3WWadDw_M4GuXOyljvQnc)  [https://goo.gl/pCWaLZ](https://goo.gl/pCWaLZ?fbclid=IwAR2eROO6KlD-FgLXvgCTUkqt0Rax7Mx9qiknbvHcRiSSIqRx3tZ9GSqLJu0)

পাশ্চাত্যের বাতলে দেওয়া সিস্টেম গ্রীসের মেয়েদের বাধ্য করেছে সামান্য একটা স্যান্ডউইচের বিনিময়ে শরীর বিক্রী করতে। [https://goo.gl/24a1hd](https://goo.gl/24a1hd?fbclid=IwAR18y0lZ5c00KFFSUDsOU2HsxUAeuFkCNlIJHBDuARUC8Xzslwhe11MYMNA)  [https://goo.gl/tiuf5S](https://goo.gl/tiuf5S?fbclid=IwAR3td1-oc7C4ArNLJLbQfUr51ALz0uGFzn3mmGmudlTDL-NHYkzBglq8-co)

পাশ্চাত্যের নারীমুক্তি,নারীস্বাধীনতা আর নারীর ক্ষমতায়নের  মুখোসের আড়ালের চেহারা উন্মোচন করে ছেড়েছে #MeToo মুভমেন্ট। হলিউড বলিউডের প্রভাবশালী অভিনেত্রী, গায়িকা, সংসদসদস্য,  উর্ধতন কর্মকর্তা…কেউই রক্ষা পায়নি যৌন নিপীড়নের হাত থেকে। অথচ পাশ্চাত্য বলেছিল এসব পেশা নারীর ক্ষমতায়নের উৎকৃষ্ট নমুনা। নারীরা এসব পেশার মাধ্যমে নিজেদের ইম্পাওরড (Empowered) করবে।

পাশ্চাত্য শুধু তত্ত্ব কপচিয়ে গিয়েছে কিন্তু সেই তত্ত্ব যে সফল হবে, নারীদের মুক্ত করবে সেই প্রমাণ রাখতে তারা চরমভাবে ব্যর্থ হয়েছে। এই যে বছরের পর বছর জুড়ে তাদের তরীকায় বিশ্ব আমল করে যাচ্ছে নারীদের ওপর যৌন নির্যাতন কমেছে?  আমরা কেন তাহলে পাশ্চাত্যের জীবন দর্শন নিয়ে প্রশ্ন তুলবোনা? কেন তাদের এই মাতব্বরি মেনে নিব? কোন দুঃখে আমরা এরকম ফেল্টুস এক সভ্যতার অনুসরণ করব?

কাফিরদের আকাশ ছোঁয়া দালান কোঠা, স্বর্ণ রৌপ্য, সুন্দরী নারী, সুসজ্জিত,চোখ ধাঁধানো শহর দেখে যেন মুসলিমরা তাদের প্রতি আকৃষ্ট হয়ে না পড়ে, যেন তাদের অনুসরণ করা না শুরু করে সেজন্য আল্লাহ্‌ (সুবঃ) সতর্ক করে বলছেন-

“নগরীতে কাফেরদের চাল-চলন তোমাদেরকে যেন ধোঁকা না দেয়। এটা (দুনিয়ার জীবনের প্রাচুর্য) হলো সামান্য ফায়দা, এরপর তাদের ঠিকানা হলো জাহান্নাম। আর থাকার জায়গা হিসেবে সেটা অত্যন্ত নিকৃষ্ট”। সুরা আলে-ইমরান, আয়াত ১৯৬-১৯৭

আল্লাহ্‌ (সুবঃ) কেন এভাবে সতর্ক করে দিচ্ছেন ইসলামের শ্রেষ্ঠ প্রজন্মের শ্রেষ্ঠ মানুষগুলোকে? যেন কাফিরদের সুরম্য অট্টালিকা, ঝকঝকে রাস্তাঘাট, আলোয় ভেসে যাওয়া মায়াবী রাত, সাদা চামড়া, টেকনোলজি, শক্তিশালী আর্মি দেখে মুসলিমদের মনে হীনমন্যতার জন্ম না হয়। মুসলিমদের মনে যেন ভুলেও এ চিন্তার জন্ম না হয় আমরা ইসলাম অনুসরণ করছি দেখেই আজ আমাদের এই করুণ অবস্থা। ওদের মতো হতে পারলেই ওদের মত ও পথ অনুসরণ করলেই আমরা ওদের মতো সফল হয়ে যাব। আমাদেরও ওদের মতো সুউচ্চ প্রাসাদ হবে, বড় বড় ব্রিজ হবে, ফ্লাইওভার হবে, আমাদের বাড়ি হবে, গাড়ি হবে, আমরা সাদা চামড়ার মতো পটাশ পটাশ করে ইংরেজিতে কথা বলব, বার্গার পিতজা খাব, সুপার শপে ক্রেন ঠেলতে ঠেলতে আলু পটল কিনব। উফ! কী কুল কী অসাম এক লাইফ!

সফলদের অনুসরণ করার সেই চিরায়ত প্রবৃত্তি যেন আমাদের ফিতনাহয় না ফেলে দেয়।

বাইরে থেকে দেখে যতোটাই উন্নত,মহান,সুখী,সমৃদ্ধ মনে হোকনা কেন যে সভ্যতা কুফরের ওপর দাঁড়িয়ে আছে সেটা কখনো সত্যিকার অর্থে সফল হতে পারেনা।  চাকচিক্য আর প্রাচুর্যের চোখ ধাঁধানি সভ্যতার পচনকে আড়াল করতে পারেনা। পারেনা মানুষকে শান্তি দিতে।

আমরা এখানে অত্যন্ত স্বল্প পরিসরে শুধু যৌন নির্যাতনের ব্যাপারগুলো তুলে ধরেছি। পাশ্চাত্যের সামাজিক,পারিবারিক জীবনের হতাশা বিচ্ছিন্নতা, তরুণ তরুণীদের আত্মহত্যার হার, অর্থনৈতিক বৈষম্য, ছিনতাই,লুটপাট,ডাকাতি,মানব পাচার, ইত্যাদি বিষয় নিয়ে আলোচনা শুরু করলে রাত কাবার হয়ে যাবে তবু আলোচনা শেষ হবেনা।

অনুরোধ থাকবে এই লিখাগুলো পড়ার- স্বর্গের দিন স্বর্গের রাত

https://tinyurl.com/ybx2meqm  https://tinyurl.com/y9wvg9dj  https://tinyurl.com/y7gvpe4w

বাংলাদেশ কি এখন তার নিকট ইতিহাসের মধ্যে সবচাইতে বেশি সেকুল্যার না? সবচাইতে বেশি পাশ্চাত্যের অনুসরণ করছেনা ? চেতনা, ফ্রি মিক্সিং, ফ্রি সেক্স, পতিতা গমনের সুবিধা,লিটনের ফ্ল্যাট নারীর ক্ষমতায়ন, নারী শিক্ষা, পুরুষদের মানসিকতা পরিবর্তনের চেষ্টা, বস্তুগত উন্নয়ন, ফ্লাইওভার,রাস্তাঘাট  স্মরণকালের ইতিহাসের মধ্যে সবচাইতে বেশি হচ্ছে না । কিন্তু তারপরেও কেন এতো ধর্ষণ হচ্ছে। দুই আড়াই বছরের শিশুও ধর্ষণ হচ্ছে? ধর্ষণ হচ্ছে প্রৌঢ়া  বা বৃদ্ধারাও

তাহলে সমাধান কী ? ধর্ষণ কীভাবে কমবে? কোন  তরীকায় আমল করতে হবে?

আরবের সেই সময়টাকে বলা হতো আইয়ামে জাহেলিয়্যা- অন্ধকারের যুগ। নারীরা ছিল কেবলই ভোগের পাত্র, কন্যা শিশুদের জীবন্ত পুঁতে ফেলা হতো। নারীর মান সম্মান বলে কিছু ছিলনা। একটা কুকুরের যে অধিকার ছিল, নারীর সে অধিকারটুকুও ছিলনা বরবর,মদখোর রক্তপিপাসু, যুদ্ধবাজ আরবদের কাছে।

কয়েকবছরের ব্যবধানে এই আরব এমন পালটে গেল যে নারীরা একাকী দীর্ঘ পথ পাড়ি দিয়ে সফর করতে আসত, কিন্তু কেউ একবার চোখ তুলে তাকাতেও সাহস করতোনা। ধর্ষণ করা, যৌন নিপীড়ন করাতো দূরে থাক,চোখ তুলেও কেউ তাকাতোনা।

কিসের পরশে রাতারাতি বদলে গিয়েছিল বর্বর নারীলোভী আরবেরা? ইতিহাসকে প্রশ্ন করুন। ইতিহাস আপনাকে জবাব দিবে-  আরবদের সেই পরশ পাথর ছিল বিশুদ্ধ তাওহীদ, আল ওয়ালা ওয়াল বারাহ, খিলাফাহ, মিল্লাতে ইবরাহীম। কুরআনি আইন।

এগুলো অতীতের রূপকথা  নয়। একদম বাস্তব। পাশ্চাত্যের মতো নারীর নিরাপত্তার জন্য কেবল এই  থিওরি ঐ থিওরি কপচানো নয়, বরং বাস্তবে প্রয়োগ করে দেখানো হয়েছিল যে আসলেই শরীয়া নারীকে নিরাপত্তার চাদরে আবৃত করে রাখে। কোনো লম্পট চোখ তুলে তাকানোর সাহস পর্যন্ত দেখাতে পারেনা।

আদি ইবনে হাতিম তাঈ ছিলেন আরবের তাঈ অঞ্চলের বাদশাহ।  বাধ্য হয়ে আসতে হল মদীনায় এলেন রাসূলুল্লাহ (সাঃ) এর কাছে । মুসলিমদের  ফকিরী হালত দেখে ইসলাম গ্রহণ করতে কিছুটা দ্বিধায় পড়ে গিয়েছিলেন। রাসূলুল্লাহ (সাঃ) তাঁর ঘরের একমাত্র খেজুরের গদিতে বসালেন আদি ইবনে হাতিম তাঈকে। তারপর বললেন এমন কিছু কথা যা আমাদের সময়ের জন্য খুবই খুবই প্রাসঙ্গিক।

‘হে আদিই! নিশ্চয় তুমি মুসলিমজাতির অভাব ও দারিদ্র দেখে এই দ্বীন গ্রহণ করতে ভয় পাচ্ছো। যদি সেটাই হয়ে থাকে, তাহলে তুমি শুনে নাও, আমি  আল্লাহর নামে শপথ করে বলছি, এমন একটি সময় খুব কাছে এসে গেছে যখন তাদের মাঝে ধন- ঐশ্বর্যের এত প্রাচুর্য হবে যে যাকাত ও সাদাকাহ নেওয়ার কোনো মানুষ থাকবেনা।

হে আদিই! মনে হচ্ছে তুমি মুসলিমজাতির সংখ্যা স্বল্পতা এবং বিরোধী ও শত্রুদের অগণিত সংখ্যা দেখে এই দ্বীন ইসলাম গ্রহণে দ্বিধাবোধ করছ। যদি তাই হয় তাহলে মনে রেখো, আমি আল্লাহ্‌র নামে শপথ করে বলছি, খুব শীঘ্রই তুমি শুনতে পাবে সুদূর কাদেসিয়া থেকে উটের পিঠে চড়ে একাকিনী মহিলা আল্লাহ্‌র ঘর যিয়ারতে আসবে। একমাত্র আল্লাহ্‌র ভয় ছাড়া  তার মনে আর কোনো ভীতি থাকবেনা।

সম্ভবত তোমার ইসলাম গ্রহণের ক্ষেত্রে একটি প্রতিবন্ধকতা এটাও যে তুমি রাষ্ট্র ক্ষমতা ও বাদশাহী দেখতে পাচ্ছ অমুসলিমদের হাতে। আল্লাহর কসম! খুব শিগগির তুমি শুনবে এবং দেখবে যে এ অবস্থার পরিবর্তন  হয়েছে । দেখবে ইরাকের বাবেল নগরীর সাদা মহলগুলো (রাজপ্রসাদা) মুসলিমদের নিয়ন্ত্রণে এসে গেছে। পারস্যসম্রাট কিসরা ইবনে হুরমুজানের ধনভান্ডার তাদেরই কবজায় এসে পড়েছে’।‘

আদি ইবনে হাতিম তাঈ বলেন, ‘আমি যেন আকাশ থেকে পড়লাম অবাক বিস্ময়ে জানতে চাইলাম, কিসরা ইবনে হুরমুজানের সব ধন-ভান্ডার’?

তিনি জবাব দিলেন, 'হ্যাঁ, কিসরা ইবনে হুরমুজানের  সব ধন-ভান্ডার’।

আদিই বলেন, 'তখন আমি কালিমা-ই শাহাদাত পড়ে ইসলাম গ্রহণ করে নিলাম'।

আদিই ইবনে হাতিম দীর্ঘজীবী হয়েছিলেন। তিনি বলতেন, ‘ প্রিয় নবীর দুইটি ভবিশ্যতবাণী তো দেখেই ফেলেছি। তৃতীয়টি দেখা বাদ রয়েছে। আল্লাহর কসম করে বলছি  সেটাও ঘটবে তাতে কোনো সন্দেহ নেই। আমি নিজের চোখে দেখেছি, সুদূর কাদেসিয়া থেকে উটে চড়ে একাকিনী মহিলা নির্ভয়ে বাইতুল্লাহর উদ্দেশ্যে আসে...

আমি নিজে সেই সেনাদলের অগ্রভাগে থেকে অভিযান শরিক হয়েছিলাম,যারা কিসরার ধনভান্ডার কবজা করেছিল। আমি  আল্লাহ্‌র কসম করে বলছি, তৃতীয় ভবিশ্যত বাণীটিও  ঘটবেই’।

.আল্লাহ্‌র ইচ্ছায় তাঁর প্রিয় নবীর ঘোষনার বাস্তবায়ন ঘটেছিল, তৃতীয় ঘোষণার বাস্তব  রূপায়ন দেখা গেল পঞ্চম খলীফায়ে রাশেদ উমর ইবনে আবদুল আযীযের শাসনামলে। তাঁর আমলে ইসলামী সাম্রাজ্যে ধন-সম্পদের এত প্রাচুর্য  দেখা দিল যে, তিনি সরকারি লোক মারফত পথে পথে ঘোষণা দিলেন , ‘ যাকার নেবার মতো কে আছো’?

কিন্তু একজন মানুষও খুঁজে পাওয়া যায়নি। ( সাহাবায়ে কেরামের ঈমানদীপ্ত জীবন প্রথম খনড, রাহনুমা পাবলিকেশন,  পৃষ্ঠা ২২১-২২৩)

মুসলমান কেন পাশ্চাত্যের আলেয়ার পিছনে ঘুরছিস?  দুনিয়ার সুখ সমৃদ্ধি, শান্তি, নিরাপত্তা, ক্ষমতা অর্জনের ম্যানুয়াল তোর চোখের সামনেই। অবহেলায় অযত্নে পড়ে আছে টেবিলের কোণায়। ধুলো মুছে একবার খুলে দেখ। শক্ত করে আঁকড়ে ধর মিল্লাতে ইবরাহীমকে।

#LostModesty #মুক্ত\_বাতাসের\_খোঁজে #ধর্ষণ #BanPorn
