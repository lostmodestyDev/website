---
title: কেন এই বই? (৩)
description: ''
date: 2022-12-08T13:00:00Z
redirect_from:
- https://lostmodesty.com/intro2/
tags:
- ব্লগ
- আকাশের ওপারে আকাশ
hero: "/uploads/intro2-1.jpg"

---
ব্যক্তিগত অভিজ্ঞতার কথা বাদ দেই। কিছু সামাজিক বাস্তবতার কথা বলি। এক বিভাগীয় শহরে ১৬-১৯ বছর বয়সী ছাত্র-ছাত্রীদের মধ্যে জরিপ চালান শিশু সুরক্ষা বিশেষজ্ঞ শাবনাজ জাহরিন। জরিপের পর তিনি দেখতে পান তাদের মধ্যে (ছেলে মেয়ে উভয়ই) শতকরা প্রায় ৬০ জন যৌন মিলন করেছে।[\[1\]](#_ftn1) বিভিন্ন ঘটনার সাক্ষী হবার কারণে সাংবাদিকদের অবাক হবার ক্ষমতা সাধারণত নষ্ট হয়ে যায়। তবে শাবনাজ জাহরিনের এই বক্তব্য শুনে এটিএন বাংলার সাংবাদিকও নিজের বিস্ময় গোপন রাখতে পারলেন না।

ঠিক একই রকম ভয়ঙ্কর তথ্য দিয়েছেন ড. সাইয়েদ জাহাঙ্গীর হায়দার ও তাঁর গবেষক দল। তাঁরা গবেষণা চালিয়ে দেখেছেন যে, ১৯+ বছর বয়সী অবিবাহিত ছেলেদের প্রতি ১০ জনে ৬ জনই যৌন মিলন করে ফেলেছে। একই বয়সী প্রতি ১০০ জন নারীর মধ্যে ২৪ জনই বিছানায় শুয়ে পড়েছে। শহরাঞ্চলের নারীদের মধ্যে এই হার প্রতি ১০ জনে প্রায় ৫ জন![\[2\]](#_ftn2)

গর্ভপাত, ডাস্টবিনে কুকুরের মুখে নবজাতক লাশের সংখ্যা বাড়ছে হু হু করে। শুধু ২০১৪ সালেই বাংলাদেশে প্রায় ১২ লাখ অনিরাপদ গর্ভপাত করানো হয়। আর এর বেশিরভাগই অবিবাহিতদের। আমাদের দেশে বিবাহিতদের চেয়ে অবিবাহিত কিশোরীদের গর্ভপাত করানোর হার পঁয়ত্রিশ ভাগ বেশি![\[3\]](#_ftn3)

এই গা শিউরে উঠা পরিসংখ্যানগুলোর সত্যতা নিশ্চিত করে রয়েছে একাধিক মনোরোগবিদ আর চিকিৎসকের বক্তব্য। তারা বলছেন, এই প্রজন্ম ১৫/১৬ বছর বয়স থেকেই যৌনতায় লিপ্ত হয়ে যাচ্ছে, বয়ফ্রেন্ড গার্লফ্রেন্ডদের সাথে, কাজিনদের সাথে। প্রেমের সম্পর্কগুলোতে আজ অবিচ্ছেদ্যভাবে জড়িত হয়ে পড়ছে যৌনতা![\[4\]](#_ftn4)

কিছুদিন আগেও প্রেম করার জন্য পাগল ছিল তরুণ প্রজন্ম। এখন এক লেভেল আপডেট হয়ে শুরু হয়েছে যৌনতা নিয়ে উন্মাদনা। যৌনতাই যেন জীবনের সবকিছু। এক-দু’দিনের প্রেম, অনলাইনে পরিচয়, তবু বিছানায় যেতে দুইবার ভাবছে না। যিনা করছে, ছবি তুলে রাখছে, ইনবক্সে অশ্লীল ছবি শেয়ার করছে, ব্ল্যাকমেইল করছে।[\[5\]](#_ftn5) পোকামাকড়ের মতো ছুটে যাচ্ছে আগুনের দিকে। মরছেও দলে দলে।

লিটনের ফ্ল্যাটের পর্ব শেষ করে এখন শুরু হয়েছে লঞ্চের কেবিন আর ছেলেমেয়েদের একসাথে গ্রুপ ট্যুর পর্ব। অভিভাবককে না জানিয়ে, এমনকি অভিভাবকের সম্মতিতে চলে যাচ্ছে দূরদূরান্তের ট্যুরে। গ্রুপ ট্যুর এখন আলাদা একটা কালচার, আলাদা একটা লাইফস্টাইলে পরিণত হয়েছে। হয়ে উঠেছে জাতে ওঠার, স্মার্ট হবার সিঁড়ি![\[6\]](#_ftn6)

তাই তো আজ গ্রুপ স্টাডির কথা বলে বাসা থেকে বের হওয়া স্কুলছাত্রী আনুশকা (১৭) বিকৃত যৌনাচারের ফলে অতিরিক্ত রক্তক্ষরণে মারা যায় বন্ধু দিহানের বাসায়।[\[7\]](#_ftn7) বান্ধবীর বাসায় বেড়াতে যাবার কথা বলে বাসা থেকে বের হওয়া আরেক স্কুল শিক্ষার্থীর লাশ পাওয়া যায় কুয়াকাটার সস্তা হোটেলের বদ্ধ রুমে।[\[8\]](#_ftn8) মোবাইল ফোনে মাত্র তিন দিনের প্রেমের সম্পর্কের সূত্রে প্রেমিক ও তার বন্ধুর হাতে ধর্ষিত হয়ে খুন হয় ফুলতলার মেয়ে মুসলিমা খাতুন। খুন হবার পরও রেহাই মেলেনি তার। মৃতদেহের উপরেই চলে আরো একবার ধর্ষণের তাণ্ডব![\[9\]](#_ftn9) মামার বাড়িতে যাবার কথা বলে ১০/১১ জন বন্ধুর সাথে কক্সবাজারে হোটেলে মাদকের আসরে মারা যায় ২১ বছরের স্বর্ণা।[\[10\]](#_ftn10)

প্রতিনিয়ত শ’য়ে শ’য়ে, হাজারে হাজারে ঘটছে এমন ঘটনা। আবাসিক হোটেলগুলোতে অভিযান চালালেই দলে দলে ধরা পড়ছে স্কুলের ছাত্রছাত্রী।[\[11\]](#_ftn11) ৯০ শতাংশ মুসলিমের দেশ হিসেবে বড়াই করা বাংলাদেশের তরুণ-তরুণীর এই হলো অবস্থা!

শিক্ষা প্রতিষ্ঠানের শেষদিনগুলোকে এক সময় বলা হতো বিদায় অনুষ্ঠান। শিক্ষকদের কাছে মাফ চেয়ে, দু’আ নিয়ে, কান্নাকাটি করে আমরা বিদায় নিতাম। এই তো কয়েক বছর আগেই! এখন এটাকে বলা হয় র‍্যাগ ডে। বিশ্ববিদ্যালয়গুলোর র‍্যাগ ডে-তে এখন গাঁজার আসর বসিয়ে, ভারতীয় বাইজী আর নর্তকীদের মতো পোশাক পরে আইটেম সং-এ ছেলেমেয়ে একসাথে নাচগান করে! জড়াজড়ি করে। স্কুল কলেজের ছেলেমেয়েরাও কম যায় না। অশ্লীল নাচানাচি, ছেলে মেয়ে একে অপরের গায়ে, বুকে, হিপে হাত দিয়ে রঙ মাখামাখি করা, একে অপরের টিশার্টে প্রচণ্ড মাত্রার অশ্লীল মন্তব্য লেখা–বাদ যায় না কোনো কিছুই! ছেলে মেয়ের মাঝে আজ আর কোনো ফারাক নেই। সবাই ফ্রেন্ড। জাস্ট ফ্রেন্ড! একটা ছেলেও মেয়ের গায়ে অনায়াসে হাত দিতে পারে, জড়িয়ে ধরতে পারে। শরীর নিয়ে জোক করতে পারে। কোনো ব্যাপারই না। এই চরম অপবিত্র যুগে সবার মন খুব পবিত্র হয়ে গেছে![\[12\]](#_ftn12)

শুরু হয়েছে হিপহপ কালচার, কর্পোরেট কারখানাতে তৈরি কে-পপ ট্রেন্ড নিয়ে উন্মাদনা, বিটিএসের প্রতি ক্রাশ থেকে শুরু করে প্রতিবন্ধীদের মতো আচরণ, নাচ গান। এদের পোশাকের অবস্থা দেখে জিন্স, টি-শার্টও এখন অনেক শালীন মনে হয়। পোশাক-আশাক নিয়ে কিছু বলাও আবার সমস্যা। কালচাড়াল এলিটেরা মামলা দিয়ে বসবে। সব ব্যাপারে বাঙালি সংস্কৃতির কথা মনে থাকলেও কেন জানি পাশ্চাত্যের অশ্লীল পোশাকের ক্ষেত্রে বাঙালি সংস্কৃতির কথা সাংস্কৃতিক জমিদারদের মনে থাকে না! [\[13\]](#_ftn13)

প্রজন্ম থেকে প্রজন্মে বাড়ছে মানসিকতার বিকৃতি। নষ্ট হয়ে যাচ্ছে ফিতরাত। অনলাইনে, ফ্রেন্ডলিস্টে থাকা ভাইবোন, আত্মীয় স্বজন সবার সামনে চলছে অশ্লীল ট্রল। দেদারসে চলছে ছবি কিংবা ভিডিও শেয়ার। রাতের ইন্টারনেটের অর্ধেকই চলে যাচ্ছে পর্ন দেখা, টিকটক আর পাবজির পেছনে। ৭৭ ভাগ স্কুলগামী শিক্ষার্থী আজ পর্নে আসক্ত।[\[14\]](#_ftn14) টিকটক, ইন্সটাগ্রাম, ইউটিউবের শর্ট রিল-এ চলছে চরম লেভেলের অশ্লীলতা, সহিংসতা আর শরীর প্রদর্শনী। পর্ন দেখা, যিনা-ব্যভিচার নিয়েও চলছে মজা। ছেলেরা তো বটেই, মেয়েরাও।[\[15\]](#_ftn15) কেউ কোনো কিছুই মনে করছে না।

ভয়ঙ্করভাবে বাড়ছে মাদকের ব্যবহার। আসক্তি বাড়ছে মেয়েদের মধ্যেও।[\[16\]](#_ftn16) বসছে পুল পার্টি নামের সেক্স পার্টি আর মাদকের আসর। ধর্ষণ মহামারি আকারে বাড়ছে, বাড়ছে সমকামিতা, ছেলেদের মেয়ে সেজে থাকার প্রবণতা, পরকীয়া আর লিভ টুগেদারের পক্ষেও জোরালো বক্তব্য আসছে মাঝেমাঝেই![\[17\]](#_ftn17)

অবাধ যৌনতা আর অবক্ষয়ের পেছনে গুটি গুটি পায়ে এগিয়ে আসছে পতনের অন্যান্য চিহ্ন। পাড়ায় পাড়ায় এখন কিশোর গ্যাং! মাদক, অস্ত্র, মারামারি আর খুনোখুনির প্রতিযোগিতা! তুচ্ছ কারণে এ ওকে মেরে চলে আসছে। প্রেমিকার সামনে ভাব নেওয়ার জন্য শিক্ষককে পর্যন্ত পিটিয়ে মেরে ফেলছে![\[18\]](#_ftn18) বিষণ্ণতায় ভুগছে তারুণ্যের ৬১ শতাংশ। মাসে গড়ে আত্মহত্যা করছে ৪৫ জন শিক্ষার্থী। প্রেমঘটিত কারণেই বেশি![\[19\]](#_ftn19)

এভাবেই কলুষতার অজগর আস্তে আস্তে গিলে নিচ্ছে কতো ছেলে, কতো মেয়েকে। বেনী দোলানো কতো আদুরে বোন প্রতিনিয়ত ক্ষয়ে ক্ষয়ে যাচ্ছে একটু একটু করে। একসময়ের ভীষণ ডানপিটে পাড়ার ছোট ভাইটা আজ বুক ভরা বড় বড় ব্যথা নিয়ে এলোমেলো ফুটপাতে হেঁটে বেড়ায়, পেছনের বেঞ্চিতে বসে উদাস হয়ে তাকিয়ে থাকে জানালার বাইরে। কতো বোবা হতাশা আর দীর্ঘশ্বাস কীবোর্ডের ব্যাকস্পেইসে মুছে যায়, কতো দলবদ্ধ কান্না ভিজিয়ে দেয় স্মার্টফোনের স্ক্রিন–কেউ কি রেখেছে সেসবের খবর? রাখার সময় কি হয়েছে?

***

[\[1\]](#_ftnref1) পতনের আওয়াজ পাওয়া যায় – LostModesty, ইউটিউব ভিডিও, মার্চ ১৪, ২০১৯- [tinyurl.com/poton](https://tinyurl.com/poton)

[\[2\]](#_ftnref2) Pre-marital sex prevalent among male adolescents, The Daily Star, June 20, 2013 - [tinyurl.com/yzbyyh46](https://tinyurl.com/yzbyyh46)

[\[3\]](#_ftnref3) সমাজ কি তাহলে চূড়ান্ত ধ্বংসের পথে? যুগান্তর, মে ২৩, ২০১৮ [tinyurl.com/2p8nef3h](https://tinyurl.com/2p8nef3h)

অনাকাঙ্ক্ষিত গর্ভধারণে দ্বিগুণ বেড়েছে গর্ভপাত, নিউজবাংলা২৪, মার্চ ১৫, ২০২১-

[tinyurl.com/yvwmebnm](https://tinyurl.com/yvwmebnm)

[\[4\]](#_ftnref4)Lost Modesty ফেইসবুক পোস্ট, মার্চ ২৭, ২০২২-

[tinyurl.com/LMmonobid](https://tinyurl.com/LMmonobid)

[\[5\]](#_ftnref5) Mohammad Mohsin PPM ফেইসবুক পোস্ট, মার্চ ৬,২০২২-

[tinyurl.com/BLnude](https://tinyurl.com/BLnude) (দেখা জরুরি)

[\[6\]](#_ftnref6) নৌপথে লঞ্চের কেবিনগুলো যেন তরুণ-তরুণীদের নিরাপদ আশ্রয়স্থল, চাঁদপুর টাইমস, মার্চ ৬, ২০১৯- [tinyurl.com/ymrb5kbk](https://tinyurl.com/ymrb5kbk)

ফেসবুকে প্রেমের পর ৭ দিনের ট্যুর, অতঃপর.., আরটিভি নিউজ, মে ৩০, ২০২১-

[tinyurl.com/4ynuhdvr](https://tinyurl.com/4ynuhdvr)

কক্সবাজারে বন্ধুদের সাথে ভ্রমণে এসে তরুণীর রহস্যজনক মৃত্যু, গ্রেফতার ২, সিটিজি নিউজ, মে ১৮, ২০২২- [tinyurl.com/3fx2cj6z](https://tinyurl.com/3fx2cj6z)

লঞ্চের কেবিনে তরুণীর লাশ, বাংলা ট্রিবিউন, ডিসেম্বর ১০, ২০২১-

[tinyurl.com/44w9xwcu](https://tinyurl.com/44w9xwcu)

দুই বন্ধুর সঙ্গে বান্দরবনে ঘুরতে গিয়ে তরুণীর মৃত্যু, নরসিংদী জার্নাল, জুন ৮, ২০২২-

[tinyurl.com/37ub76w5](https://tinyurl.com/37ub76w5)

[\[7\]](#_ftnref7) আনুশকার মৃত্যু বিকৃত যৌনাচারেই, দৈনিক জনকণ্ঠ, জানুয়ারি ৯, ২০২১-

[tinyurl.com/57ru865p](https://tinyurl.com/57ru865p)

দিহানের ডাকে ফাঁকা বাসায় একাই গিয়েছিলো আনুশকা, আরটিভি নিউজ, জানুয়ারি ১২, ২০২১- [tinyurl.com/mwvnd3ju](https://tinyurl.com/mwvnd3ju)

[\[8\]](#_ftnref8)দম্পতি পরিচয়ে কুয়াকাটার হোটেলে ৪ স্কুল শিক্ষার্থী, বন্ধ রুমে মিললো কিশোরীর ঝুলন্ত লাশ, যমুনা টিভি, জুলাই ১৯,২০২২-tinyurl.com/mr338rad

[\[9\]](#_ftnref9) জীবিত ও মৃত প্রেমিকাকে ধর্ষণ, দৈনিক ইনকিলাব, জানুয়ারি ৩০, ২০২২-

[tinyurl.com/jibitoomrito](https://tinyurl.com/jibitoomrito)

[\[10\]](#_ftnref10) মামা বাড়ির কথা বলে কক্সবাজার এসে তরুণীর মৃত্যু, বন্ধু আটক, চ্যানেল আই, ডিসেম্বর ২৩, ২০১৯- [tinyurl.com/2r5nbpt9](https://tinyurl.com/2r5nbpt9)

বান্দরবানে ঘুরতে গিয়ে নারী পর্যটকের মৃত্যু, প্রেমিকসহ আটক ২, ঢাকা ট্রিবিউন, ০৮ জুন, ২০২২- [tinyurl.com/5cv4kh9w](https://tinyurl.com/5cv4kh9w)

[\[11\]](#_ftnref11) নবম শ্রেণির ছাত্রের বাড়িতে ৭ম শ্রেণির ছাত্রীর অনশন,যুগান্তর, আগস্ট ০১, ২০২২- [tinyurl.com/mr23be4h](https://tinyurl.com/mr23be4h) , আবাসিক হোটেলে অনৈতিক কাজ, স্কুল-কলেজের ১০ শিক্ষার্থী আটক, সময় নিউজ, জুলাই ২৮, ২০২২ [tinyurl.com/d9tcdndu](https://tinyurl.com/d9tcdndu)

[\[12\]](#_ftnref12) র‍্যাগ ডে নামক উচ্ছৃঙ্খলতায় জৌলুশ হারাতে বসেছে বিদায় অনুষ্ঠান, Rtv News, Nov 13, 2021- [tinyurl.com/yc4r8nc3](https://tinyurl.com/yc4r8nc3)

র‍্যাগ ডে'র নামে লীলাখেলা! | Rag Day , Somoy TV, Nov 23, 2021- [tinyurl.com/4mxjzyav](https://tinyurl.com/4mxjzyav)

Rag Day Viral Dance Video | Jahangirnagar University, চলনবিল রাইডার, Mar 16, 2022- [tinyurl.com/58ksrhax](https://tinyurl.com/58ksrhax)

Jahangirnagar University Radhag Day Students cheering on the couple dance\] জাহাঙ্গীরনগর বিশ্ববিদ্যালয়, DEEP SIDE, Mar 12, 2022- [tinyurl.com/yzawj33u](https://tinyurl.com/yzawj33u) (চোখের গুনাহ হবে)

টি-শার্টে অশ্লীল মন্তব্যের ছড়া-ছড়ি, বিব্রত শিক্ষকরা,be.bangla.report, জানুয়ারি ১৬, ২০২০- [tinyurl.com/2ntprsyv](https://tinyurl.com/2ntprsyv)

র‌্যাগ ডে’তে অশিষ্ট নৃত্য, তীব্র সমালোচনায় ৫ শিক্ষককে শোকজ, অধিকার নিউজ, আগস্ট ০৭,২০২২- [tinyurl.com/3ecze599](https://tinyurl.com/3ecze599)

বান্দরবানে র‌্যাগ-ডে উদযাপন করতে গিয়ে অশ্লীল অটোগ্রাফ: ফেসবুকে নিন্দার ঝড়!, kholachokh.press, মার্চ ২৯, ২০১৮- [tinyurl.com/bdecn2w5](https://tinyurl.com/bdecn2w5)

[\[13\]](#_ftnref13) কোরিয়ান সংস্কৃতি প্রেম, নাচে গানে মুখর দেশের তরুণ-তরুণীরা, Rtv News ইউটিউব ভিডিও, May 20, 2022- [tinyurl.com/mtw5c3v5](https://tinyurl.com/mtw5c3v5)

বাংলাদেশে হিপহপ? | Hip Hop | Hip Hop Festival in Dhaka, SOMOY TV ইউটিউব ভিডিও, Aug 27, 2022- [tinyurl.com/mwu79wm5](https://tinyurl.com/mwu79wm5)

বিটিএস আর্মি কী ও কারা? | BTS Army | K-pop Fans, Somoy TV ইউটিউব ভিডিও, Mar 29, 2022- [tinyurl.com/5ddywcu6](https://tinyurl.com/5ddywcu6)

[\[14\]](#_ftnref14) টিকটক: ক্রিয়েটিভিটি নাকি মানসিক রোগ? Somoy TV ইউটিউব ভিডিও, Jan 13, 2022- [tinyurl.com/4fsx895e](https://tinyurl.com/4fsx895e)

তারকা হবার নেশায় অপরাধের অন্ধকারে ডুবসাঁতার! | TikTok | Somoy TV ইউটিউব ভিডিও, Oct 8, 2020- [tinyurl.com/3xj72fjd](https://tinyurl.com/3xj72fjd)

রাতে ইন্টারনেটের অর্ধেকই খরচ পর্নোগ্রাফি, টিকটক, লাইকিতে, চ্যানেল২৪,সেপ্টেম্বর ১৩, ২০২১- [tinyurl.com/32yujdrc](https://tinyurl.com/32yujdrc)

পর্নোগ্রাফিতে বুঁদ কিশোর-তরুণরা, একুশে টেলিভিশন, এপ্রিল ২৬, ২০১৮- [tinyurl.com/4j57zrzt](https://tinyurl.com/4j57zrzt)

[\[15\]](#_ftnref15) Lost Modesty ফেইসবুক পোস্ট, ডিসেম্বর ১৬, ২০১৮-

[tinyurl.com/4852zhct](https://tinyurl.com/4852zhct)

বাংলাদেশের টাঙ্গাইলে পর্ন তারকার নামে বইয়ের স্টল দিয়ে বিপাকে তিন শিক্ষার্থী, বিবিসি বাংলা, ফেব্রুয়ারি ২১, ২০১৮- [tinyurl.com/bdf9xrun](https://tinyurl.com/bdf9xrun)

[\[16\]](#_ftnref16) নেশার পেছনে বছরে ব্যয় ১ লাখ কোটি টাকা, নয়া দিগন্ত, আগস্ট ৩০, ২০২০-

[tinyurl.com/bp55w24t](https://tinyurl.com/bp55w24t)

[\[17\]](#_ftnref17) স্মরণকালের মধ্যে সবচেয়ে বেশি ধর্ষণ এবং..., প্রথম আলো, ফেব্রুয়ারি ০২, ২০২০-

[tinyurl.com/3wtzpsx9](https://tinyurl.com/3wtzpsx9)

বাড়ছে সমকামীর সংখ্যা, বাংলা ইনসাইডার, জুলাই ১৮, ২০১৭- [https://archive.is/3I4KB](https://archive.is/3I4KB "https://archive.is/3I4KB")

[\[18\]](#_ftnref18) প্রেমিকার কাছে হিরো সাজতে শিক্ষককে পিটিয়ে হত্যা করে ছাত্র জিতু, বঙ্গবাণী, জুন ৩০, ২০২২- [tinyurl.com/5n6vshwe](https://tinyurl.com/5n6vshwe)

[\[19\]](#_ftnref19) তারুণ্যের ৬১ শতাংশই ভুগছে বিষণ্নতায়, newsbangla24.com, জুলাই ১০, ২০২১-[tinyurl.com/umn7rw8x](https://tinyurl.com/umn7rw8x)

মাসে গড়ে ৪৫ শিক্ষার্থীর আত্মহত্যা, প্রেমঘটিত কারণে বেশি, আরটিভি নিউজ, সেপ্টেম্বর ০৯, ২০২২- [tinyurl.com/2282v97w](https://tinyurl.com/2282v97w)