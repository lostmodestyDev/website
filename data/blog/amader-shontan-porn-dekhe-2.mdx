---
title: 'আমাদের সন্তান পর্ন  দেখে!!! (দ্বিতীয় কিস্তি)'
description: ''
date: 2018-09-07
redirect_from:
  - https://lostmodesty.com/amader-shontan-porn-dekhe-2/
tags:
  - আমাদের সন্তান পর্ন দেখে
  - ব্লগ"
hero: /uploads/wp-content-uploads-2018-09-131.jpeg
---

যেভাবে বুঝবেন আপনার সন্তান পর্ন আসক্ত:

১) পর্ন দেখার পর সাধারনত ব্রাউযারের হিস্টোরি ডিলিট করে ফেলা হয়। আপনি যদি লক্ষ্য করেন আপনার সন্তান ব্রাউজিং হিস্টোরি ডিলিট করে ফেলছে তাহলে বুঝবেন সে অনলাইনে এমন কিছু করছে যেটা সে অন্য কাউকে দেখতে দিতে চাচ্ছেনা। হতে পারে সে অনলাইনে প্রেম করছে অথবা পর্ন ভিডিও দেখছে। শেষেরটি হবার সম্ভাবনাই বেশী। ২০১২ সালে করা Tru Research এর জরিপ অনুসারে ১৩-১৭ বছর বয়সী টিনেইজারদের ৭১ শতাংশ তাদের ব্রাউযার বা চ্যাট হিস্টোরি মুছে ফেলে যাতে তাদের বাবা মা কোন আন্দাজ করতে না পারে তারা অনলাইনে কী করে।[\[1\]](https://www.blogger.com/blogger.g?blogID=606604752833102909#_ftn1)

২) আপনার সন্তান প্রাইভেসী নিয়ে খুবই খুঁতখুতে হয়ে পড়বে। তার নিজের ঘরের দরজা লাগিয়ে রাখবে।

৩) আপনি হুট করে ঘরে ঢুকলে চমকে যাবে। তার মধ্যে অস্বাভাবিক নড়াচড়া লক্ষ করবেন। ক্ষিপ্রগতিতে সে ট্যাব মিনিমাইয করে ফেলবে। ডেস্কটপ ওয়ালপেপারের দিকে স্থির দৃষ্টিতে তাকিয়ে থাকবে। হাত মাউসের ওপরে রেখে দ্রুত ইতস্তত বিক্ষিপ্ত ক্লিক করতে থাকবে, পেইজ রিফ্রেশ করতে থাকবে।

“কী করছো?” জিজ্ঞাসা করলে সে লাজুক হাসি হাসবে, এই সেই বলে কথা ঘুরানোর চেষ্টা করবে অথবা রেগে যাবে।

৪) কাঁথা/কম্বলের নিচে লুকিয়ে লুকিয়ে মোবাইল ব্যবহার করবে।

৫) রাত জেগে মোবাইল ব্যবহার করবে। বাইরে ঘোরাফেরা বা খেলাধুলা করার চেয়ে সারাদিন ঘরের কোণে পিসিতে বসে থাকবে।

একদম চুপচাপ হয়ে যাবে। আপনার পাশে স্ক্রিনের দিকে তাকিয়ে ঘন্টার পর ঘন্টা বসে থাকবে, তেমন কোন নড়াচড়াও করবেন না, কোন কথাও বলবেনা। আপনি তার চেহারায় অস্বাভাবিকতা লক্ষ করবেন। যেমন- মুখ লাল হয়ে যাবে, জোরে জোরে নিঃশ্বাস পড়বে।

৬) বাথরুমে মোবাইল নিয়ে যাবে। বাথরুমে আগের চেয়ে দীর্ঘ সময় কাটাবে।

৭) পিসির স্ক্রিন দেয়ালের দিকে ঘুরিয়ে নিবে যেন স্ক্রিনে কী চলছে তা দেখা না যায়।

৮) পর্নসাইট ভিজিট করলে সাধারণত পপ আপের পরিমাণ বাড়তে থাকে। নেট ব্রাউযিং করার সময় আপনি প্রচুর পরিমাণ পপআপ নোটিফিকেশান যন্ত্রণায় ভুগলে ধরে নেবেন ডালমে কুচ কালা হ্যায়।

৯) যৌনতার প্রতি সে অস্বাভাবিক কৌতূহল দেখাবে। এমনকি আপনি অনাকাঙ্ক্ষিত প্রশ্নের সম্মুখীন হতে পারেন।

১০) তার আচার-আচরণে, অঙ্গভঙ্গীতে পর্নস্টারদের অনুকরণের ছাপ থাকবে।

১১) আপনি আবিষ্কার করবেন সে মাস্টারবেট করছে।

এ লক্ষণগুলো থাকলে বুঝবেন আপনার সন্তান পর্ন দেখছে। এর কিছু কিছু অবশ্য (২,৪) এটাও ইঙ্গিত করে যে আপনার সন্তান অন্য কারো সঙ্গে “মনের” লেনদেন করেছে।[\[2\]](https://www.blogger.com/blogger.g?blogID=606604752833102909#_ftn2),[\[3\]](https://www.blogger.com/blogger.g?blogID=606604752833102909#_ftn3),[\[4\]](https://www.blogger.com/blogger.g?blogID=606604752833102909#_ftn4)

পড়ুন-

মৃত্যু? দুই সেকেন্ড দূরে! (প্রথম পর্ব): [https://bit.ly/2OcDLF9](https://bit.ly/2OcDLF9)

আমাদের সন্তান পর্ন দেখে!!! (প্রথম কিস্তি): [https://bit.ly/2CMF4sV](https://bit.ly/2CMF4sV)

আমাদের সন্তান পর্ন দেখে!!! (শেষ কিস্তি): [https://bit.ly/2NzPdxm](https://bit.ly/2NzPdxm)

হৃদয়ের ঋণ (প্রথম কিস্তি)- [https://bit.ly/2MmESA9](https://bit.ly/2MmESA9)

হৃদয়ের ঋণ (শেষ কিস্তি)- [https://bit.ly/2NHUza4](https://bit.ly/2NHUza4)

রেফারেন্সঃ

[\[1\]](https://www.blogger.com/blogger.g?blogID=606604752833102909#_ftnref1) Jamie Le, “The Digital Divide: How the Online Behavior of Teens is Getting Past Parents,” - http://bit.ly/2CIHg3i

[\[2\]](https://www.blogger.com/blogger.g?blogID=606604752833102909#_ftnref2) Warning Signs that Your Teen is Secretly Viewing Porn - http://bit.ly/2Cv9YBH

[\[3\]](https://www.blogger.com/blogger.g?blogID=606604752833102909#_ftnref3) Warning Signs That a Child May Be Viewing Pornography - http://bit.ly/2qqtWf2

[\[4\]](https://www.blogger.com/blogger.g?blogID=606604752833102909#_ftnref4) Warning signs that your child might be addicted to porn - https://www.smalley.cc/warning-signs-if-your-child-is-watching-online-porn/
