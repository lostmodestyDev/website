---
title: 'অতঃপর তাহারা সুখে শান্তিতে বসবাস করিতে থাকিলো…? (শেষ পর্ব) '
description: ''
date: 2023-03-29T15:00:00.000Z
redirect_from:
  - 'https://lostmodesty.com/ots4/'
tags:
  - লাভ ম্যারেজ বনাম এরেঞ্জড ম্যারেজ
  - ব্লগ
  - আকাশের ওপারে আকাশ
hero: /uploads/4-4.jpg
_template: blog_post
---

_কিন্তু অ্যারেঞ্জড ম্যারেজে কি আসলেই ভালোবাসা তৈরি হয়? দু’জন স্বল্প পরিচিত মানুষ এক ছাদের নিচে আসলেই ভালোবাসা তৈরি হয়? ভালোবাসা কি তৈরি হবার জিনিস? এটা তো একটা অনুভূতি...-_ প্রশ্ন আসতে পারে।

ড. রবার্ট এপস্টিনের মত হলো–ভালোবাসা তৈরি করা যায়। প্রথমে হয় বিয়ে আর তারপর ভালোবাসা তৈরি হয়।[\[1\]](#_ftn1)

ভালোবাসার উপাদানগুলো আর অনুভূতিগুলো দেখো–সামাজিক স্বীকৃতি, দায়িত্ববোধ, নিরাপত্তা, শান্তি, শ্রদ্ধা, মায়া, মমতা, বন্ধন, দায়বদ্ধতা, পারস্পরিক বিশ্বাস, সন্তান বড় করে তুলবার জন্য উপযুক্ত পরিবেশ। এসব কি অ্যারেঞ্জড ম্যারেজ ছাড়া হয়?

তবে ভালোবাসা একদিনেই তৈরি হয় না। একটু সময় নিয়ে কয়েকটা স্তর পেরিয়ে তৈরি হয়। তবে এই স্তর নিয়ে মতভেদ আছে।[\[2\]](#_ftn2) কেউ বলে তিনটি, কেউ বলে ৪টি, আবার কেউ বলে ৫টি। তবে সংখ্যা যা-ই হোক না কেন, সবার মূলকথা এক। সেসবের আলোকেই ভালোবাসা তৈরি হবার ধাপ হিসেবে আমরা রাখছি -

১) মোহ ও কামনা অর্থাৎ আকর্ষণ (Attraction)

২) দয়া, মায়া, মমতা (Affection)

৩) বন্ধন, ভালোবাসা (Attachment, love)

অ্যারেঞ্জড ম্যারেজের সম্ভাব্য পাত্র/পাত্রীকে দেখে মোহ বা দৈহিক আকর্ষণ অনুভব হয়। তবে প্রেমের বিয়ের মতো এটা অন্ধ হয় না, পরিবার, অভিভাবকরা এই মোহান্ধ মনের চোখ হিসেবে কাজ করে। ইসলামের কষ্টিপাথরে ঘষে সম্ভাব্য ভুল সংশোধন করে দেওয়ার সুযোগ থাকে–এসব আমরা আগেই আলোচনা করেছি।

অভিভাবকের সম্মতি নিয়ে একে অপরকে পছন্দ করার ধাপ পেরিয়ে আসে বিয়ের ধাপ। এবং বিয়ের মাধ্যমেই তৈরি হয় দয়া, মায়া, মমতা। যার প্রমাণ দিচ্ছেন স্বয়ং আল্লাহ তা’আলা, যিনি সব কিছুর সৃষ্টিকর্তা -

‘আর এক নিদর্শন এই যে, তিনি তোমাদের জন্য তোমাদের মধ্য থেকে তোমাদের সঙ্গীনীদের সৃষ্টি করেছেন, যাতে তোমরা তাদের কাছে শান্তিতে থাকো এবং তিনি তোমাদের মধ্যে পারস্পরিক সম্প্রীতি ও দয়া সৃষ্টি করেছেন।’[\[3\]](#_ftn3)

‘...তারা তোমাদের জন্য আবরণ এবং তোমরা তাদের জন্য আবরণ।’[\[4\]](#_ftn4)

দয়া, মমতার ধাপ পেরিয়ে ভালোবাসা চূড়ান্ত পরিণতিতে প্রবেশ করে।

একসঙ্গে থাকা, গল্প করা, সুখদুঃখ ভাগাভাগি করা, শারীরিক অন্তরঙ্গতা, উষ্ণতা, ইমোশনাল সাপোর্ট, নিরাপত্তা, দায়বদ্ধতা, সামাজিক গ্রহণযোগ্যতা, আস্থা, …সবকিছুই নিখাদ, নির্ভেজাল ভালোবাসার বৃষ্টি নামায়।

তবে একে অপরকে পছন্দ করে বিয়ে করা যে একেবারেই হারাম, এমন না। একে অপরকে ভালো লাগতেই পারে। এবং একে অপরকে ভালো লাগলে যদি সব শর্ত পূরণ হয় এবং এর মধ্যে হারাম কিছু না থাকে, তাহলে ইসলামের নির্দেশ তাদের বিয়ে দিয়ে দেওয়া। রাসূলুল্লাহ (ﷺ) বলেছেন,

‘যারা একে অপরকে পছন্দ করে তাদের মধ্যে বিয়ে দেওয়ার মতো উত্তম কিছু আছে বলে আমরা মনে করি না।’[\[5\]](#_ftn5)

কিন্তু এখন এই পছন্দ করা মানে আমাদের সময়ের গতানুগতিক পছন্দ করা, প্রেম করার মতো না। একে অপরের সাথে কথা বলা, চ্যাট করা, রিকশাবিলাস, বৃষ্টিবিলাস করা বা ট্যুরে গিয়ে একই রুমে থাকা না। এই পছন্দ করার অর্থ হলো–একজন অপরজনকে শুধু দেখেছে…ভালো লেগেছে, এরপর নিজেদের মধ্যে কোনো ধরনের যোগাযোগ না করে ছেলে, মেয়ের বাসায় বিয়ের প্রস্তাব দিয়েছে বা মেয়ে মাহরামের মাধ্যমে ছেলের বাসায় প্রস্তাব পাঠিয়েছে।

যারা এভাবে ইসলাম মেনে বিয়ের প্রস্তাব পাঠাবে তাদের পক্ষে এমন কাউকে পছন্দ করা সম্ভব হবে না, যে তাঁর দ্বীনের জন্য ক্ষতি বয়ে আনবে। রাসূলুল্লাহ (ﷺ) বলেছেন, চারটি কারণে একজন নারীকে বিবাহ করা হয়- সম্পদ, বংশমর্যাদা, রূপ ও দ্বীনদারিতা। তিনি বেঁছে নিতে বলেছেন দ্বীনদার নারীকে। না হলে ক্ষতিগ্রস্ত হবার কথা বলেছেন।[\[6\]](#_ftn6) এখন একজন দাড়িওয়ালা, পাঁচ ওয়াক্ত সালাত আদায় করা ছেলের হিজাববিহীন সুন্দরী ক্লাসমেটের দিকে হঠাৎ চোখ পড়ে ভালো লেগেই যেতে পারে। তবে রাসূলুল্লাহ (ﷺ) এর কথা মাথায় রেখে সেই ছেলে ঐ মেয়ের বাসায় প্রস্তাব পাঠাবে না। সেই সাথে বিয়ের প্রস্তাব পাঠানোর আগে সে ইস্তিখারা করবে। এটাও তাকে কোনো ভুল সিদ্ধান্ত নেওয়া থেকে রক্ষা করবে ইনশাআল্লাহ।[\[7\]](#_ftn7)

পল জেইমস ডিউক ছিল ইংল্যান্ড এবং ওয়েলসের হাইকোর্টের বিচারপতি। ২০১২ সালে ম্যারেজ ফাউন্ডেশন নামের এক থিঙ্কট্যাঙ্ক চালু হয় তার উদ্যোগে। দীর্ঘস্থায়ী সুখী সফল দাম্পত্য সম্পর্ক টিকিয়ে রাখার জন্য বেশ কিছু কাজ করে যাচ্ছে এই থিঙ্কট্যাঙ্ক। পল জেইমস ডিউকের মতে, ‘মুসলিমদের বিয়েতে একটা দীর্ঘস্থায়ী সফল বিয়ের জন্য অসংখ্য উপাদান রয়েছে।‘[\[8\]](#_ftn8)

বিয়ের ক্ষেত্রে ইসলামের শর্তগুলো মানা হয় না। দ্বীনদারিতা না বরং ছেলের ক্যারিয়ারের সাথে মেয়ের রূপের বিয়ে হয়। বিয়ের আগে দল বেঁধে সবাই পাত্রী দেখতে যায়। পাত্র ছাড়া অন্য কোনো পুরুষের পাত্রীকে দেখা জায়েয নয়, অথচ পাত্রের মামা, চাচা, খালু, দুলাভাই সবাই দেখছে। পর্দার কোন বালাই থাকে না। বিয়ের আগে ‘পরিচিত হবার’ নাম করে পাত্রপাত্রীরা ডেট করে, ইনবক্সে খোলামেলা হয়, অনেকে আবার পরিচিত হতে গিয়ে শুয়েই পড়ে। অথচ ইসলামের অনুমোদিত নিয়ম হচ্ছে মেয়ের পুরুষ মাহরামের উপস্থিতিতে ছেলের সাথে শুধু প্রয়োজনীয় ব্যাপারে আলাপ আলোচনা করা।

রাসূলুল্লাহ (ﷺ) বলেছেন, যে বিয়েতে খরচ যতো কম হয় সে বিয়েতে বারাকাহ ততো বেশি।[\[9\]](#_ftn9) অথচ আমাদের দেশের বিয়েগুলোতে ভারতীয় সিরিয়াল আর সিনেমায় অনুপ্রাণিত হয়ে হালদি নাইটস, মেহেন্দী নাইটস এই সেই করে লাখ লাখ টাকা অপচয় করা হচ্ছে। সুন্দর, আকর্ষণীয় পোশাকে সেজে নারী পুরুষের সেই লেভেলের ফ্রি-মিক্সিং, অশ্লীল নাচগান, এমনকি মদ পান করা হচ্ছে। ওয়েডিং ফটোগ্রাফির নামে বর-কনের প্রকাশ্যে জড়াজড়ি ছবি, ভিডিও হচ্ছে। সেগুলো আবার আপলোড হয়ে চলে যাচ্ছে সোশ্যাল মিডিয়াতে লক্ষ লক্ষ লোকের সামনে। বিয়ের পরেও স্বামী-স্ত্রীর মাঝে দ্বীন পালনের তেমন বালাই দেখা যাচ্ছে না। উল্টো ভারতীয় আর পাশ্চাত্য সংস্কৃতির অন্ধ অনুসরণ চলছে। এভাবে শরীয়াহর বাইরে গিয়ে বিয়ে সফল হবার প্রত্যেকটি উপাদানকে নষ্ট করে দেওয়া হলে সংসারে অশান্তি, বিচ্ছেদ হওয়া স্বাভাবিক।

দুঃখজনকভাবে, আমাদের সমাজে বিয়ের ব্যাপারে শরীয়াহর বিধি-বিধান উপেক্ষা করা হয়। নানা অর্থহীন হিসেব-নিকেশের জালে জড়িয়ে বিয়েকে কঠিন করে ফেলা হয়। সঠিক ইসলামী শিক্ষার অভাবের ফলে উপমহাদেশীয় অনেক কুসংস্কার, কুপ্রথা এবং ভুল ধ্যানধারণার কারণে নানা ধরনের অবিচারও হয়। বিশেষ করে নারীদের সাথে। কিন্তু এগুলোর সমাধান পশ্চিমের যৌন বিপ্লবের অনুকরণ করে পাওয়া যাবে না। সেই চেষ্টা করা হয়েছে এবং ফলাফলও আমাদের সামনেই আছে। এই সমস্যাগুলোর সমাধান আসবে পরিপূর্ণভাবে শরীয়াহর নীতিমালা অনুসরণের মাধ্যমে। সুন্নাহকে শক্ত করে আঁকড়ে ধরার মাধ্যমে।

তথাকথিত এই লাভ ম্যারেজ সিস্টেম হিসেবে ব্যর্থ। মানে এই সিস্টেম হুবহু অনুসরণ করলেও ব্যর্থতা আসবে–যার প্রমাণ আমাদের চোখের সামনে স্পষ্ট। কিন্তু অ্যারেঞ্জড ম্যারেজ সিস্টেম হিসেবে ব্যর্থ না। ইসলামী শরীয়াহ, নবী (ﷺ) -এর সুন্নাহ সঠিকভাবে অনুসরণ করা হলে মধুময় সফল দাম্পত্য জীবন তৈরি হয়। এটাই আল্লাহর নির্ধারিত পদ্ধতি, এটাই হাজার বছর ধরে অনুসরণ করে আসা একমাত্র সফল পদ্ধতি। এই পদ্ধতি ছাড়া অন্য সকল পদ্ধতি ব্যর্থ হতে বাধ্য। গত কয়েক দশকের বাস্তবতা থেকে এ সত্য স্পষ্ট। লিভ টুগেদার, লাভ ম্যারেজ সহ যা যা আছে সবই মুখ থুবড়ে পড়েছে হতাশার ধূসর, মলিন, স্যাঁতস্যাতে রাজপথের মাঝখানে।

    (শেষ)

***

[\[1\]](#_ftnref1) ভালোবাসা কীভাবে তৈরি করতে হয় তা জানার জন্য রাসূলুল্লাহ’র (ﷺ) জীবনী পড়ো। আম্মাজান আয়েশা (রা.) সহ অন্যান্য আম্মাজানদের সাথে তাঁর সংসার জীবন কেমন ছিল সেগুলো জানো। তাঁর আদর্শই আমাদের জন্য অনুসরণযোগ্য শুধুমাত্র ও একমাত্র আদর্শ। আর-রাহিকুল মাখতুম, রেইনড্রপ্সের সীরাহ ইত্যাদি দিয়ে শুরু করতে পারো।

[\[2\]](#_ftnref2) The 3 Phases of Love, John Gottman- [tinyurl.com/mvj53xwn](https://tinyurl.com/mvj53xwn)

3 Stages of love in psychology, PsychMechanics.com, January 25, 2021- [tinyurl.com/ytkxw3c7](https://tinyurl.com/ytkxw3c7)

The 3 Stages of Love, scienceofpeople.com- [tinyurl.com/ms3hr675](https://tinyurl.com/ms3hr675)

[\[3\]](#_ftnref3) সূরা আর-রুম ৩০: ২১

[\[4\]](#_ftnref4) সুরা আল-বাকারাহ ২: ১৮৭

[\[5\]](#_ftnref5) ইবনু মাজাহ: ১৮৪৭, মুসতাদরাক আল-হাকিম: ২৬৭৭, সহীহুল জামে’: ৫২০০। হাকিম নাইসাবুরি. এবং আলবানী রহ. হাদিসটিকে সহীহ বলেছেন।

[\[6\]](#_ftnref6) সহীহ বুখারী: ৫০৯০

###### [\[7\]](#_ftnref7) Love and Correspondence Before Marriage, Islamqa-tinyurl.com/3sfy8ujf

Love Marriage or Arranged Marriage: Which Is Better in Islam? Islamqa, - [tinyurl.com/2bsb9y4n](https://tinyurl.com/2bsb9y4n)

যারা প্রেম করে অলরেডি বিয়ে করেই ফেলেছো-তারা পাপ করেছো। আল্লাহর কাছে আন্তরিকভাবে তাওবাহ করো দুজনেই। আশা করা যায়-তিনি তোমাদের মাফ করে দেবেন ইনশাআল্লাহ।

[\[8\]](#_ftnref8) কোনো অমুসলিমের রেফারেন্স দিয়ে ইসলামের দলিল দেওয়া আমাদের উদ্দেশ্য নয়। সারা দুনিয়াও যদি এক কথা বলে আর ইসলাম অন্য কথা বলে তাহলে আমরা মুসলিম হিসেবে চোখ বুজে ইসলামের সেই কথা মেনে নেবো। কিন্তু সেক্যুলারিসম দ্বারা আমরা এমনভাবেই ব্রেইনওয়াশড যে অমুসলিম স্কলারদের রেফারেন্স পেলে ভালো লাগে। সে চিন্তা থেকেই এই রেফারেন্স দেওয়া।

Vow To Be Happy: Arranged marriages lead to happier relationships…, The Sun, November 19,2016- tinyurl.com/fsye9fs5

[\[9\]](#_ftnref9) মুসনাদ আহমাদ: ২৪৫২৯। বুহুতী, আলবানী প্রমুখ আলিমগণ হাদিসটিকে দুর্বল বলেছেন। (কাশশাফুল কিনা’ ৫/১২৯, যঈফাহ: ১১১৭)।

বই: আকাশের ওপারে আকাশ

লেখক: লস্ট মডেস্টি

সম্পাদক: আসিফ আদনান

প্রকাশনী: Ilmhouse Publication

নির্ধারিত মূল্য ২৮০ টাকা

বাংলাবাজারে পাবেন- সত্যায়ন প্রকাশন এ।

অনলাইন বুকশপে বইগুলো পাবেন ইনশা আল্লাহ। নিকটস্থ লাইব্রেরীতেও পাবার কথা

১। ওয়াফিলাইফ - [shorturl.at/artZ4](http://shorturl.at/artZ4?fbclid=IwAR1FOFAwcR2ZuFdImy1G5DNUkJCizwnL9Qq0rNJTbX-_3bpxKsysnxH3YiA)

২।Mashhadah Fragrance- [https://tinyurl.com/4wmudhur](https://tinyurl.com/4wmudhur "https://tinyurl.com/4wmudhur")

৩। মুওয়াহহিদাহ বুকশপ - [shorturl.at/dDX56](http://shorturl.at/dDX56?fbclid=IwAR3GANHvzgJdRmlFmI7yyVpOqDJw_p4LTnVOCe0UE5Iptx2cWscsFnjnz2s)

৪। আস সুন্নাহ বুকশপ - [shorturl.at/kuFIT](http://shorturl.at/kuFIT?fbclid=IwAR2314dWuVqvyxByT1Eu-XnnB1-9qLrj3ac1OO9f5kfVNZP-NoMGMvZHu2M)

৫। আল ফুরক্বান শপ - [https://tinyurl.com/388uvyah](https://tinyurl.com/388uvyah "https://tinyurl.com/388uvyah")

৬। আলাদা বই - [https://tinyurl.com/3sbkk2jb](https://tinyurl.com/3sbkk2jb "https://tinyurl.com/3sbkk2jb")

৭। দুর্বারশপ - [shorturl.at/adhPX](https://l.facebook.com/l.php?u=http%3A%2F%2Fshorturl.at%2FadhPX%3Ffbclid%3DIwAR3bmsugAz0yPA8013c0itcOYOBObuDwsMSAh0FBIzt8uUNeu6IJpFc8LgM&h=AT0eWEN6zWVDfK9OKvkowdBzD5TMXQVdPM8IOAm6-kYGPn283QDpNZg5yi5hACXmSCxhYKvjlKQx5_GsR5tVZAxA9wSRph7iM8XBwvcelBLJv-w4vbXo5rJlawj4J7HPz8jE&__tn__=R%5d-R&c%5b0%5d=AT08M3ciVLPBsxqmsJeGMuvmcOP-dl2hjt62lkrL9tX1tdYnJmImcH9eKCIPzU_C4ONP0pKK-9DscZ7iECZsTxGoTjsi_uo6szhBBGkCiSYEzfLxzmUNhyejX7UaCJmU2bGLx5ZYW1ezoG4wHpU4y3ES4NOHXaGNGiCH7v6ZbXdeubr6mXlnX747-vJDDFFMqAk_5BTSBhPefnbprJFEOGy7QRgKVCHOQEO7r8k)

৮। খিলাফাহ বুকশপ - [shorturl.at/uFQVW](https://l.facebook.com/l.php?u=http%3A%2F%2Fshorturl.at%2FuFQVW%3Ffbclid%3DIwAR0_N9IAEtt4COZRq-tyFScYBYkMFcC0E_mKaaQu1zVfUkweAywiNBsNxoU&h=AT01PG6awkQLEdZypk9X5anzsn5CzOcWAVvdZ7UmvOTk8dyHy3V4YiwPlBpr6tqnjVVDD1Wc23JwpXhE5xANpwlTnci7clZvIQrdiKpKhGVm3-IzIp5nNcsxlMIOftABDcF9&__tn__=R%5d-R&c%5b0%5d=AT08M3ciVLPBsxqmsJeGMuvmcOP-dl2hjt62lkrL9tX1tdYnJmImcH9eKCIPzU_C4ONP0pKK-9DscZ7iECZsTxGoTjsi_uo6szhBBGkCiSYEzfLxzmUNhyejX7UaCJmU2bGLx5ZYW1ezoG4wHpU4y3ES4NOHXaGNGiCH7v6ZbXdeubr6mXlnX747-vJDDFFMqAk_5BTSBhPefnbprJFEOGy7QRgKVCHOQEO7r8k)

৯। উম্মাহ শপ - [https://tinyurl.com/ykj6brkf](https://tinyurl.com/ykj6brkf "https://tinyurl.com/ykj6brkf")

১০। বইয়ের জাগরণ - [https://tinyurl.com/4dxe65pe](https://tinyurl.com/4dxe65pe "https://tinyurl.com/4dxe65pe")

১১। মোল্লার বই ডট কম - [https://tinyurl.com/yckp9p77](https://tinyurl.com/yckp9p77 "https://tinyurl.com/yckp9p77")

ভারতে- [https://web.facebook.com/sabirul.islam.1650](https://web.facebook.com/sabirul.islam.1650 "https://web.facebook.com/sabirul.islam.1650")

[#LostModesty](https://www.facebook.com/hashtag/lostmodesty?__cft__%5b0%5d=AZU4AArz-HXzELbD102V21FGwhOjUvSOug781iHnXVesBB3PVDM-EGSMzD0J_f3ePs-kNsht_nzchzDkRNaPwFtFZJaAxwhFszGR9wpWZjaSVMeuNmE_SyBtf9oUlWUiWQyQ-Nn_AGghAoARsLgA5_d0BARRdBbhhxc8Mfm70xEaxA&__tn__=*NK-R)

.
