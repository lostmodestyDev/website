---
title: "“চোরাবালি” (দ্বিতীয় পর্ব)"
date: "2018-08-30"
categories: 
  - "blog"
tags: 
  - "চোরাবালি"
---

বিসমিল্লাহির রহমানীর রহীম ।

তিন.

সেদিন সকালে ভীষণ চমকে গিয়েছিলাম । ঘুম থেকে উঠে  আয়নার সামনে দাঁড়িয়েছি অনেকটা মনের খেয়ালেই। অবাক হয়ে দেখি একটা ৬০ বছরের বুড়ো আমার দিকে তাকিয়ে আছে। চেহারার এই হাল দেখে মন খুব  খারাপ হয়ে গেল। ৩১ চলছে আমার, যৌবনের মধ্যগগণে, কিন্তু আমার চেহারায় বার্ধক্যের ছাপ স্পষ্ট। আমার বড় দু’ ভাই আছে। একজনের বয়স ৩৯ অন্যজনের ৪৫। কিন্তু আজকাল অপরিচিত যে কেউ আমাকে তাদের আংকেল ভেবে বসে! অবশ্য আমার এ অবস্থার জন্য আমি কাউকে দোষারোপ করতে চাই না। দোষী আমি নিজেই। আমি নিজেই কি নিজেকে তিলে তিলে ধ্বংস করার মাতাল নেশায় নামিনি গত ১৭ বছর ধরে?

১৪ বছর বয়স থেকে হস্তমৈথুন করা শুরু করেছিলাম।  এখন আমার বয়স ৩১ ।১৭ বছর! নিজেকে ধ্বংস করার  ১৭ বছর! একদিন সব ছিল আমার; ইঞ্জিনিয়ারিং ডিগ্রী, মোটা বেতনের চাকরি, সুন্দরী স্ত্রী ।এখন আমি  নিঃস্ব! চোখে খুবই কম দেখি, টাইপিং এ প্রচুর ভুল হয়।স্মৃতিশক্তি একেবারেই কমে গেছে, কিছুই মনে থাকে না; সম্পূর্ণ আনপ্রোডাক্টিভ।গত বছর অফিস থেকে ছাঁটাই করে দিয়েছে।  বউটাও ছেড়ে গেছে।ভালো থাকুক সে, এই কামনা করি।আমি আর কতটুকুই বা সুখী করতে পারতাম তাকে! আমি শেষ হয়ে গেছি।বেঁচে থাকার ইচ্ছে মরে গেছে।

হস্তমৈথুন আসক্তি  আপনার কী ক্ষতি করছে আপনি টেরও পাবেন না, কিন্তু যখন বুঝবেন আসক্তির লাগাম টেনে ধরা দরকার, তখন অনেক দেরী হয়ে যাবে । কিছু করার থাকবে না। পায়ে পড়ি আপনাদের, দয়া করে নিজেকে বাঁচান হস্তমৈথুন থেকে। নিজেই নিজেকে শেষ করে ফেলবেন না ।

চার.

হস্তমৈথুন আমার চিন্তাশক্তি কমিয়ে দিয়েছে,সৃজনশীলতার বারোটা বাজিয়ে ছেড়েছে । আমার স্মৃতিশক্তি একেবারেই দুর্বল হয়ে গেছে । বন্ধুদের পাল্লায় পড়ে ১০-১১ বছর বয়স থেকেই আমি পর্নমুভি দেখতাম ।অবশ্য হস্তমৈথুন  করা শুরু করি তার কিছুটা পরে; ১৩ বছর বয়স থেকে ।আর এখন আমার বয়স ১৭ ।

হস্তমৈথুনে আসক্ত হবার পূর্বে আমার স্মৃতিশক্তি ছিল খুবই ধারালো । স্রেফ দুই তিনবার রিডিং পড়েই বইয়ের পুরো একপৃষ্ঠা আয়ত্ত করে ফেলতে পারতাম, আর  এখন ৬-৭ লাইন মুখস্ত করতেই ঘাম ছুটে যায় । গণিত এবং বিজ্ঞানে আমার অসাধারণ দক্ষতা ছিল । একা একা পড়েই বুঝে ফেলতাম বিজ্ঞানের সব  প্যাঁচানো বিষয় গুলো , কঠিন কঠিন অঙ্কেরর সমাধান করে ফেলতাম অতি সহজেই । সেই দিনগুলো আমার কাছে এখন  স্বপ্নের মতো। ইলেভেন ক্লাসের গণিত আমার নাকের জল আর চোখের জল এক করে ছেড়েছে । কোথায় হারিয়ে গেল আমার সেই প্রতিভাগুলো ?

পাঁচ.

বন্ধুরা , আমার নাম ম্যাক্স । আমি জানি তোমরা কি পরিমাণ চিন্তিত তোমাদের নিজেদের শরীরটা নিয়ে যেটা তোমরা হস্তমৈথুন করে করে শেষ করে ফেলেছ। আমিও অবশ্য তোমাদের মতোই ক্ষতিগ্রস্থদের দলে । আমার বয়স ১৯ আর আমি গত দুই বছর ধরে হস্তমৈথুন  করছি । আমি ক্লাসের সেরা ছাত্রদের একজন ছিলাম কিন্তু বন্ধুদের খপ্পরে পড়ে হস্তমৈথুনে আসক্ত হবার পর,  পাশ মার্ক জুটাতেই হিমশিম খাচ্ছি । আমার ব্রেইনের কার্যক্ষমতা একেবারেই কমে গেছে ।  তোমরা ভুলেও হস্তমৈথুন  করবে না , এটা খুব ক্ষতিকর ।

ছয়.

আমি বাংলাদেশ থেকে বলছি । আট বছর হতে চললো আমি হস্তমৈথুনে  আসক্ত । অনেক চেষ্টা করেছি, নোংরা এই কাজ থেকে নিজেকে দূরে সরিয়ে রাখার, কিন্তু পারিনি । মুসলিম হিসেবে  সবসময় মনে হয়েছে অন্যদেরকে ইসলামের দাওয়াত দেওয়া উচিত আমার। কিন্তু কখনো করা হয়ে ওঠেনি সেটা; নিজে তো জানি  আমি কতটা খারাপ  ।

আমি নিজের উপর ঠিকমতো ভরসা করতে পারি না,আত্মবিশ্বাস শুন্যের কোঠায় । আমি সবসময়  হীনমন্যতায় ভুগি । মানুষজনের সামনে সহজ হতে পারিনা ।

প্রথম প্রথম হস্তমৈথুনে  খুব মজা পেতাম । এখন আর পাই না । মাত্র ২০ সেকেন্ড...... তারপরেই সব শেষ ।

অনেকেই আমাকে বেশ পছন্দ করে । তাদের কাছে চমৎকার একজন মানুষ আমি ।  তারা শুধু আমার বাহিরের রূপটাই জানে;  সৎ,ভদ্র, বিশ্বস্ত ।  আমার অন্ধকার জগতটা সম্পর্কে যদি তারা জানতো !

আমি খুব শুকনা, দুর্বল আর ভুলোমনা । মাঝে মধ্যেই অসুখ-বিসুখে পড়ি । বন্ধুরা আমাকে এগুলো নিয়ে খুব করে ‘পচিয়ে’ দেয়।

সামনের দিনগুলো নিয়ে আমি  চিন্তিত । বিয়ে নিয়ে  সবসময় আমার মধ্যে একটা ভয় কাজ করে । যে আসবে সে কেমন হবে ! আমাকে কি পছন্দ করবে ! আমি কি তাকে সুখী করতে পারবো...... !

চলবে ইনশা আল্লাহ ......

\[লস্ট মডেস্টি অনুবাদ টিম কর্তৃক অনূদিত\]

পড়ুনঃ

পড়ুন-

পর্বত জয়ের প্রতিজ্ঞা - [https://bit.ly/2Mo58dj](https://bit.ly/2Mo58dj)

চোরাবালি প্রথম পর্ব - [https://bit.ly/2ObItTt](https://bit.ly/2ObItTt)

চোরাবালি তৃতীয় পর্ব - [https://bit.ly/2p0HR8l](https://l.facebook.com/l.php?u=https%3A%2F%2Fbit.ly%2F2p0HR8l&h=AT3iUT-Jer1_YYfHtbOjgGvQ9v-DE1nmaXZ-xHI5N9TJj6EFxslIfOtxzGMmP2gyOy3a9cvgwAH8Ji9wE2-2NAuzbwiFPqE4XW_VlVgkGGxZM93m8PPPl1IeM2-o3VK6a-XM4Q)

চোরাবালি চতুর্থ পর্ব - [https://bit.ly/2QoRtGb](https://bit.ly/2QoRtGb)

চোরাবালি পঞ্চম পর্ব- [https://bit.ly/2Nzoh0M](https://l.facebook.com/l.php?u=https%3A%2F%2Fbit.ly%2F2Nzoh0M&h=AT0aEk0RAWrtPDkQziiHitWI7VODtCWX8ihB6MKmuXPhWqSlhTI8E5vNwxx4aKlXsyxTHqP1MMLNQszqTIR-4pKZETKnbOymvokeSRAodtL3aIVZDtmjLxNGNiJTBIdmqGikWA)

চোরাবালি ষষ্ঠ পর্ব- [https://bit.ly/2QocEIA](https://bit.ly/2QocEIA)

চোরাবালি সপ্তম পর্ব- [https://bit.ly/2x9hr81](https://bit.ly/2x9hr81)

চোরাবালি অষ্টম পর্ব- [https://bit.ly/2NAhrbd](https://bit.ly/2NAhrbd)

মাস্টারবেশন কী মাসলগ্রোথ এবং এথলেটিক পারফরম্যান্সের ক্ষতি করে?- [https://bit.ly/2NzycUa](https://l.facebook.com/l.php?u=https%3A%2F%2Fbit.ly%2F2NzycUa&h=AT292RxtYzwwJUxaU0YrLWiw7wu-tIIyjmSlhkBR9pe7eAVO7lXYAInJjtPLY_mxMi-2D3LjAgl5yVVE8ZL_qxeiIcul3eXeSkGZ5RENQpdf823-s4juQajtqj5eM6a4kuHMig)

মিথ্যের শেকল যতো- [https://bit.ly/2QpkT7f](https://bit.ly/2QpkT7f)

সমকামিতা এবং হস্তমৈথুন আদিম মানুষের মধ্যে বিরল!- [https://bit.ly/2CQOOT2](https://bit.ly/2CQOOT2)

রেফারেন্সঃ

http://bit.ly/2oop5ZH
