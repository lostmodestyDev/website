---
title: "“নেশা যখন চটিগল্প পড়া” (শেষ পর্ব)"
date: "2018-08-30"
categories: 
  - "blog"
tags: 
  - "nesha-jokhon"
---

বিসমিল্লাহির রহমানীর রহীম ।

আগের কয়েকটা পূর্বে বিস্তারিত আলোচনা করা হয়েছে চটিগল্পের নেশার  ভয়াবহতা সম্পর্কে ।

ইনশা আল্লাহ্‌ এই পর্বে আমরা আলোচনা করব কীভাবে দূর করবেন চটিগল্পের নেশা ।

প্রথমেই যে পরামর্শটা থাকবে সেটা হল নিচের লিখাগুলো খুব মনযোগ দিয়ে পড়ে ফেলুন ।  এগুলোতে পর্ন আসক্তি বা মাস্টারবেশন আসক্তি দূর করার উপায় নিয়ে আলোচনা করা হলেও চটিগল্পের নেশা দূর করার কাজে টেকনিকগুলো চোখবন্ধ করে প্রয়োগ করতে পারেন ।

১) [http://bit.ly/2mVKZke](http://bit.ly/2mVKZke)

২) [http://bit.ly/2F1HDU6](http://bit.ly/2F1HDU6)

কোনরকম চিন্তা ভাবনা ছাড়াই  আপনার কাছে থাকা সমস্ত চটিগল্পের বই (হার্ডকপি বা সফটকপি) ধ্বংস করে ফেলুন । প্লে স্টোর থেকে পর্ন সাইট ব্লকিং এপস নামিয়ে ইন্সটল করুন ,   পিসি বা ল্যাপটপের জন্য k9 web protection  software  নামিয়ে ইন্সটল দিন  (দেখুন এই ভিডিওটি - http://tinyurl.com/gqf3gh6 ) । ফেসবুকের সব বাজে পেইজ গুলো আনলাইক করে দিন। মোদ্দা কথা হল  এমন ব্যবস্থা করুন যেন মন চাইলেই চটিগল্পের নাগাল না পাওয়া যায় । চটি গল্পের নাগাল পাওয়া কষ্টকর হয়ে গেলে দেখবেন  আপনার চটিগল্প পড়ার পরিমাণ দিন দিন কমে যাচ্ছে ।

এমন সব বন্ধুদের গুডবাই জানিয়ে দিন যারা চটিগল্প বা পর্ন মুভিতে আসক্ত । এদের সঙ্গে  ওঠা বসা করলে চটিগল্পের নেশা ছাড়া টাফ হয়ে যাবে ।  বসে আড্ডা দিচ্ছেন এদের সঙ্গে । হুট করে কেউ চটিগল্প বা পর্ন মুভির গল্প শুরু করে দিল ,  অশ্লীল কোন কিছু নিয়ে আলোচনা শুরু করে দিল । তাদের আলোচনায় আপনি যোগদান না করলেও অশ্লীল কিছু টার্ম , কিছু শব্দ গেঁথে যাবে আপনার মাথায় । পরে আপনার মস্তিষ্ক যখন অলস থাকবে  , আপনি  একা  থাকবেন বা  ঘুমাতে যাবেন  তখন আপনার মাথায় ঐ শব্দ গুলো ঘুরতে থাকবে । ক্রমাগত আপনাকে  জালাতে থাকবে । চটিগল্প না  পড়া পর্যন্ত আপনি নিস্তার পাবেন না ।

‘পিচ্চিকালের বন্ধু , ওদের  ছাড়া থাকবো ক্যামনে’  এইসব বলে ন্যাকামো করবেন না । ওরা আপনার জীবনটাকে  ধ্বংস করে ছাড়বে । আপনাকে জাহান্নামে টেনে নিয়ে যাবে ।

"হায় আমার দূর্ভাগ্য, আমি যদি অমুককে বন্ধুরূপে গ্রহণ না করতাম। আমার কাছে উপদেশ আসার পর সে আমাকে তা থেকে বিভ্রান্ত করেছিল। শয়তান মানুষকে বিপদকালে ধোঁকা দেয়।" (আল ফুরকানঃ ২৮-২৯)

"বন্ধুবর্গ সেদিন একে অপরের শত্রু হবে, তবে খোদাভীরুরা নয়।" (আয যুখরুফঃ ৪৭)

প্র্যাক্টিসিং মুসলিম ভাইদের (সমাজের ভাষায় ‘হুজুর’ ) সঙ্গে ওঠাবসা করুন । ইনশা আল্লাহ্‌  তাঁদের সাহচর্য আপনাকে  সহায়তা করবে নেশা কাটানোর ।

নন মাহরামদের সঙ্গে পর্দা করুন । নন মাহরাম হচ্ছে এমন একজন যাকে বিয়ে করা জায়েজ  যেমন ছেলেদের জন্য নিজের বোন (চাচাতো, মামাতো ,খালাতো বোন না )  খালা, ফুফু, ভাগ্নী, ভাতিজি, শ্বাশুড়ী, দাদী ,নানী  (কেউ ছাড়া পরলো কি ?)  ছাড়া বাকী সবাই নন মাহরাম । মানে এরা ছাড়া অন্য  যেকোন মহিলাদের বিয়ে  করা  জায়েজ  ।

ভাবী, চাচী, মামী, শালী, কাজিন  (মামাতো বোন, চাচাতো বোন, খালাতো বোন) এরা সবাই নন মাহরাম । এদের সঙ্গে আপনার বিয়ে জায়েজ । \[১, ২,৩\]

এইসব নন মাহরামদের নিয়ে লিখা চটি গল্পের বাজার সেই রকম গরম । আপনি চটিগল্পের নেশা ছাড়তে চাইলে  অবশ্যই এদের সঙ্গে পর্দা করতে হবে । তা না হলে ওদের সঙ্গে আপনার কথোপকথন , চলাফেরা, ওঠা বসা আপনাকে সবসময় চটি গল্পগুলোর কথা মনে করিয়ে দেবে । চটিগল্পের নেশার বিরুদ্ধে আপনি যে প্রতিরোধ বুহ্য গড়ে তুলেছেন তা  ভেঙ্গে তছনছ হয়ে যাবে।  আপনি বারবার ফিরে যাবেন চটিগল্পের কাছে ।

শয়তান সবসময় এই সম্পর্কগুলো দিয়ে ধোঁকা দেয় মানুষকে । ভুল হয়ে যাবার  (আল্লাহ্‌ না করুক) ভালো একটা সম্ভাবনা থাকে । তাছাড়া চটিগল্পের নেশার  কারণে আপনার মনে ওদের নিয়ে বাজে একটা চিন্তা সব সময় ঘোরাফেরা করে , আপনি বহু কষ্টে সেটি চাপা দিয়ে রাখেন । তাদের সঙ্গে মেলামেশা কথাবার্তায় সেই চিন্তা ফুলে ফেঁপে উঠবে ,বিস্ফোরণ ঘটতে কতক্ষন ।

বলা যত সহজ পর্দা করাটা ততো সহজ না ।  সরবোচ্চ চেষ্টা করতে হবে পর্দা মেনে চলার ।  একান্তই সম্ভব না হলে চেষ্টা করুন ওদের সঙ্গে ইন্টারএকশান  একেবারেই  কমিয়ে  ফেলতে ।

কাজিন ,শালী, ভাবী, মেয়ে ক্লাসমেট গল্প করতে আসলে গোমড়া মুখে থাকুন, হুঁ , হ্যাঁ তেই কাজ সেরে ফেলুন । দেখবেন আস্তে আস্তে ওরা দূরে সরে যাবে । আমার জানা সবচেয় ভালো টেকনিক হচ্ছে – হুজুর হয়ে যাওয়া । দাঁড়ি ছেড়ে দিন , মাথায় টুপি পড়তে শুরু করুন , ননমাহরাম মহিলা দেখলেই চোখ নামিয়ে ফেলার চেষ্টা করুন , দেখবেন কাজিন বা শালীরা আপনার সঙ্গে আড্ডা মারতে আসছে না , ভাবী আপনাকে দেখলেই মাথায় কাপড় দিয়ে আড়ালে চলে যাচ্ছেন ।

প্রথম প্রথম আপনার  মনে হতে পারে কাজিন ,ভাবী বা অন্য ননমাহরাম মহিলাদের থেকে এরকম দূরে দূরে সরে থাকলে ওরা আপনাকে  অসামাজিক ভাববে, ভাববে আপনি আলগা ভাব মারেন। পরে একসময় বুঝবেন ব্যাপারটা ঠিক উলটো – এই দূরে দূরে সরে থাকার কারনেই ওরা আপনাকে প্রচুর সম্মান করবে, শ্রদ্ধা করবে  । ভালো ছেলের উদাহরণ দিতে গেলে আপনার নামটাই প্রথমে মনে পড়বে ওদের ।

অবসর সময়গুলো বিভিন্ন প্রোডাক্টিভ কাজে ব্যস্ত রাখুন নিজেকে । চটিগল্প পড়ার নেশা কুরআন পড়ার নেশায় পরিবর্তন করে ফেলুন  । টিপসটা  কঠিন হয়ে গেল কি  ?

যখনই চটিগল্প পড়তে ইচ্ছে করবে তখনই ওজু করে কুরআন খুলে ফেলুন ।  কুরআনের  ভালো কোন বাংলা বা ইংরেজি   অনুবাদ  \[ আল কোরআন একাডেমী লন্ডন কর্তৃক প্রকাশিত কুরআনের বাংলা অনুবাদটা বেশ প্রাঞ্জল\] পড়তে শুরু করে দিন , আরবী পড়ার দরকার নেই । গল্পের বই পড়ার মতো করে পড়ে যান । দেখবেন কুরআনে মজা পাচ্ছেন , যে মজার কোন তুলনা চলে না ।

চাইলে ইসলামী সাহিত্যের সুন্দর সুন্দর বইগুলো পড়তে পারেন । রুমীর অসাধারণ কিছু কবিতা আছে \[ http://idream4life.blogspot.com/search/label/rumi \] , নাসীম হিজাসীর উপন্যাসগুলোও \[ http://priyoboi.blogspot.com/2013/06/blog-post.html  , [http://www.somewhereinblog.net/blog/srana28/29958825](http://www.somewhereinblog.net/blog/srana28/29958825) \] বেশ চমৎকার ।

সাহাবীদের, আগের জামানার সালাফদের  জীবনী পড়তে পারেন । এই  \[https://www.facebook.com/91miracle/posts/10204755908799403?hc\_location=ufi \] লেকচারগুলো শুনতে পারেন । এগুলো আপনার মনে আল্লাহ্‌র ভয় ঢুকিয়ে দিবে । চটিগল্পের নেশা ইনশা আল্লাহ্‌ দূর হয়ে যাবে ।

ফেসবুকের হোমপেইজ পরিষ্কার রাখা খুব জরুরী । সবগুলো  বাজে পেইজ  আনলাইক করে দিতে হবে । উটকো মডেল, সেলিব্রেটি, নায়িকা নামের পতিতাদের ফলো করা থেকে নিজেকে সামলাতে হবে । ওদের বিভিন্ন রং ঢং  এর ছবি  দেখে  বহু কষ্টে দমিয়ে রাখা   চটিগল্প পড়ার   নেশা  বা মাস্টারবেট করার ইচ্ছে মাথা চাড়া দিতে  পারে ।  ।

আসল  জিনিসটা কি জানেন ? আসল জিনিসটা হল মনের জোর , আল্লাহ্‌’র (সুবঃ) ওপর ভরসা করা আর তাঁর কাছে সাহায্য চাওয়া । কোন বান্দা যখন আল্লাহ্‌’র (সুবঃ) দিকে এক হাত এগিয়ে যায় আল্লাহ্‌ (সুবঃ) তার দিকে কয়েকহাত এগিয়ে যান । আপনি ভয়ংকর একটা পাপ থেকে নিজেকে বাঁচাতে চাচ্ছেন , শয়তানের তাবু থেকে ইসলামের সুশীতল ছায়ায় আশ্রয় নিতে চাচ্ছেন । তাহলে কেন আল্লাহ্‌ (সুবঃ) আপনাকে সাহায্য করবেন না ? আল্লাহ্‌র ওপর ভরসা রাখুন । নাছোড়বান্দার মতো চাইতে থাকুন । আল্লাহ্‌ (সুবঃ) আপনাকে এই পাপ থেকে বাঁচাবেনই ।

পাওলো কোয়েলহোর একটা কথা খুব ভালো লেগেছিল – “আপনি যদি কোন কিছু অন্তর থেকে চান , তাহলে পুরো মহাবিশ্ব আপনাকে সেটি পেতে সাহায্য করবে” ।

মনের সঙ্গে বোঝাপড়া করুন । হৃদয়ের কথা শুনুন ।  অন্তর থেকে চাইলে একদিন না একদিন  চটিগল্পের নেশা দূর হবেই হবে ।

ইনশা আল্লাহ্‌ ।

(শেষ)

পড়ুন সিরিজের প্রথম তিনটি পর্ব –

প্রথম পর্ব- [https://goo.gl/afEUuO](https://l.facebook.com/l.php?u=https%3A%2F%2Fgoo.gl%2FafEUuO&h=ATMM1uCF6oBAcotVneUlLWl-HHk5kt3r0wfUE6sLJomHHsqqMMuopfsXBIoLFMMB59LaZo2KXt3QAwauzrI-c6x5bPg9bC8KxJCVGqfVNEahG-2tDOsksIjuLfqQoUa87ZOc2BAhevNW_V5O-bw&enc=AZPh_wFnuN8LbHbD7f_-hpvkLeBAlTgdPGxYtpO7lSSyGyxKaQvwInfVa7PkUBiuAna0vCGlZm9jcwDcaSAAyN9pRb4EfMPA0MrXhMpqxHUUDYw7LUmBjT9twQvlLf55hqOEsKLRz_soPWAbNOIjlu65OgYYUiLTbp_hzw5k4nW6UioWF64S85M1Q0KxkYwjaKWiK5cqor3uveguasP2g6KM&s=1)

দ্বিতীয় পর্ব - [https://goo.gl/UST8Jz](https://l.facebook.com/l.php?u=https%3A%2F%2Fgoo.gl%2FUST8Jz&h=ATPvEWX8aARk7EOxMQQt6xCxc4Hw1vHv7VW1JvYLsRLdoVe2Dz6xi_OwUxB7A0hJ5RMwxjNCxMmDsJPPgCjgLtjdK-Soux2WSm309_PL_8ayD0DjsGD_Oq5IrpNlle0wHMH8YaTh-FM2_JiO6Oc&enc=AZNhqVXv8t5gnfpx7xM4HmauscCDNqBcvrPVwkwRr1NSfhINnEP3sY_ZOqYJ4mdywoU4ay3itbUl1K2uI7l1W5l2YPfgqKiE5ArNMwMaS_Sa6lA2gJW_3zbLxHUZSzzRNy2GBK3wy0tjXu7JLV_SfMh2e896-UxsiGnr__y02SngpA4EsgWOUUTqi9Y9RBEYFue5IK2M_KYLXlW3X6zAT2uY&s=1)

তৃতীয় পর্ব- [https://goo.gl/DwXTFZ](https://l.facebook.com/l.php?u=https%3A%2F%2Fgoo.gl%2FDwXTFZ&h=ATMHrovZL8y6UeRe6XhlFRdhhJ8CbbvRs9XayCsFxKL4T3VM-z4vhJ3mKKg8-qIxuRvABejXP6lRdDCGIDKg665vpmOU66-n8gSn_lFEyrTVszK6PsNsXGiEQAdCO1nJl0v4xf-n9WbKWw7QWq8&enc=AZMfGHosiY5aK3WSAeoGmQos7YiSYrMpW8m40hI5CorLrNX_UXLP5bpi8Uw2Gq64cqYNfLPuTzEQUcQm0EdqVpWdMtjBWqQi4BDhXVdbRUAVozbB1dA9gnLxmHynSQiMwPNn-zEAsmPjWQ2bkio4Kxf6eRzf-qmTvxbGxzng7nrENbFYFinW05PnTDqmHTm9gduTK6Y2Is77eBwOapYhz2UF&s=1)

রেফারেন্স –

১) [http://tinyurl.com/zeqwewr](http://tinyurl.com/zeqwewr%20%0d%E0%A7%A8)

[২](http://tinyurl.com/zeqwewr%20%0d%E0%A7%A8)) [https://bn.wikipedia.org/wiki/মাহরাম](https://bn.wikipedia.org/wiki/%E0%A6%AE%E0%A6%BE%E0%A6%B9%E0%A6%B0%E0%A6%BE%E0%A6%AE%20%0d%E0%A7%A9)

[৩](https://bn.wikipedia.org/wiki/%E0%A6%AE%E0%A6%BE%E0%A6%B9%E0%A6%B0%E0%A6%BE%E0%A6%AE%20%0d%E0%A7%A9)) [http://www.alkawsar.com/article/442](http://www.alkawsar.com/article/442)
