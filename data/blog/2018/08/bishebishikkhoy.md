---
title: "বিষে বিষক্ষয়"
date: "2018-08-30"
categories: 
  - "blog"
tags: 
  - "বিষে-বিষক্ষয়"
---

বিসমিল্লাহির রহমানীর রহীম ।

পর্ন আসক্তি ছাড়ার জন্য পর্ন ওয়েব সাইট ব্লক করার সফটওয়্যার বা অ্যাপ্স ইনস্টল করা খুবই জরুরী। “পর্ন দেখতে মন চাইলো, হাতের মুঠোয় হাইস্পিড ইন্টারনেট, দুটো ক্লিক, তারপর পর্ন মুভির বিশাল ভান্ডার”, এরকম অবস্থায় থাকলে পর্ন আসক্তি থেকে বের হয়ে আসা দুঃসাধ্য।

এই লেখায় আমরা আপনাদের এমন কিছু সফটওয়্যার, অ্যাপ্সের সন্ধান দেবো যা দিয়ে আপনি অনলাইনের ফিতনা মোকাবেলার রসদ পেয়ে যাবেন ইনশা আল্লাহ্‌।

### K9 সফটওয়্যার: (বর্তমানে এই সফটওয়্যার আর ব্যবহার করা যাচ্ছে না)

যতগুলো  পর্ন ব্লকিং সফটওয়্যার আছে তাদের মধ্যে K9 Web Protection সফটওয়্যার আমাদের সবচেয়ে পছন্দের। এ K9 সফটওয়্যার সকল কাজের কাজি। শুধুমাত্র এ একটি সফটওয়্যার ইন্সটল করেই আপনি আপনার পিসিকে পর্নসাইটে প্রবেশের জন্য অভেদ্য করে ফেলতে পারবেন ইন শা আল্লাহ্‌!

[K9 সফটওয়্যার ইন্সটলের টিউটোরিয়াল](http://bit.ly/2FCWxl3) [K9 সফটওয়্যার ডাওনলোড করুন এখান থেকে](http://bit.ly/1lgZmes) [K9 সফটওয়্যার ইন্সটল করার পিডিএফ টিউটোরিয়াল পাবেন এখানে](http://bit.ly/2CvZ8LA)

**K9 এর বিকল্প হিসেবে CleanBrowsing DNS [Family Filter](https://cleanbrowsing.org/filters#family) ইউজ করুন।** বিস্তারিতঃ [https://cms.lostmodesty.com/2019/05/muktobichoron/](https://cms.lostmodesty.com/2019/05/muktobichoron/) অথবা [https://cleanbrowsing.org/guides/windows](https://cleanbrowsing.org/guides/windows)

### এন্ড্রয়েড ফোনে পর্ন সাইট ব্লক করা:

খুবই জনপ্রিয় এক পর্ন সাইট Women and Tech শিরোনামের লেখায় বলেছে, তাদের ভিযিটরদের মধ্যে শতকরা ৭২ জনই মোবাইল ফোন ব্যবহার করে তাদের সাইটে ব্রাউয করে থাকে। ২০১৭ সালে করা জুনিপার রিসার্চ থেকে দেখা যাচ্ছে প্রায় ২৫ কোটি মানুষ মোবাইল ফোন অথবা ট্যাবলেট ব্যবহার করে পর্ন ভিডিও দেখেছে। ২০১৩ সালের তুলনায় যা প্রায় শতকরা ৩০ ভাগ বেশি। [\[1\]](https://www.blogger.com/blogger.g?blogID=606604752833102909#_ftn1)

স্মার্টফোনের উন্নতির সঙ্গে সঙ্গে পাল্লা দিয়ে বেড়েছে স্মার্টফোন ব্যবহার করে পর্ন দেখার পরিমান। একটা মোবাইল ফোন সাথে রাখতেই হয়, ল্যাপটপ বা পিসি থাকা ততোটা জরুরী না, দামেও সস্তা। সাইযে ল্যাপটপ বা পিসির চেয়ে অনেক ছোট হওয়ায় যে কোন যায়গাতেই নিয়ে যাওয়া যায়, বাথরুমে, কাথার নিচে,আড়ালে আবডালে, চিপায় চাপায়; সবখানেই। কাজেই পর্ন দেখার মাধ্যম হিসেবে মোবাইল ফোন যে পর্ন আসক্তদের পছন্দের তালিকায় শীর্ষে থাকবে তা বলাই বাহুল্য। বাচ্চাকাচ্চাদেরও পর্ন আসক্তির সম্ভাব্য একটা মাধ্যম হচ্ছে স্মার্ট ফোন। বাচ্চা, টিনেইজার থেকে শুরু করে সকল বয়সী মানুষকে পর্ন এর অন্ধকার জগত থেকে দূরে রাখার জন্য ইন্টারনেট ফিল্টারিং সিস্টেমের সাহায্য নেওয়া খুবই জরুরী।

আফসোসের বিষয় হলো যে মোবাইল ফোন দিয়ে সবচেয়ে বেশী পর্ন সাইটে ব্রাউয করা হয়, সেই মোবাইল ফোনে পর্ন সাইট ব্লক করার জন্য তেমন ভালো কোন অ্যাপ্স নেই। যেগুলো আছে সেগুলোও স্বয়ংসম্পূর্ণ না বা ফ্রি না। টাকা দিয়ে কিনতে হয়। টাকাটা বড় কথা না, বড় কথা হচ্ছে অনলাইনে অ্যাপ্স কেনার জটিলতা এবং সেই সাথে অ্যাপ্স গুলোর স্বয়ংসম্পূর্ণ না হওয়া। এ জটিলতা থেকেই স্মার্টফোনগুলোতে আর পর্ন ব্লকিং অ্যাপ্স ইন্সটল করা হয়ে ওঠেনা।

অ্যাপ্স বানানোতে ওস্তাদ এমন ভাইদের কাছে অনুরোধ থাকবে আপনারা এ বিষয়টি নিয়ে একটু ভাবুন। আল্লাহ্ (সুবঃ) আপনাদের যে যোগ্যতা দিয়েছেন সেটা কাজে লাগিয়ে অত্যন্ত প্রয়োজনীয় কিন্তু অবহেলিত এই ব্যাপারটিতে একটু মনযোগ দিন। সমগ্র মুসলিম উম্মাহ তথা মানবজাতি আপনাদের দিকে চেয়ে আছে। আল্লাহর ওপর ভরসা করে কাজে হাত দিন, আল্লাহ্ সহজ করে দিবেন ইন শা আল্লাহ্। জোড়াতালি দিয়ে কীভাবে এন্ড্রয়েড ফোনে পর্ন সাইট ব্লক করা যায় চলুন,আলোচনা করা যাক –

১) ওপেন DNS  Address পরিবর্তনের মাধ্যমে:

কেবল ওয়াইফাই দিয়ে ইন্টারনেট ব্যবহার করলে এ পদ্ধতিতে পর্ন সাইট ব্লক করা যাবে। মোবাইল

ডাটা দিয়ে ইন্টারনেট ব্যবহার করলে এই পদ্ধতি ব্যবহার করে পর্ন সাইট ব্লক করা যাবে না ।

ভিডিও টিউটোরিয়াল - [https://youtu.be/K2CLMulY864](https://youtu.be/K2CLMulY864)

২) স্পিন ব্রাউযারের মাধ্যমে:

এটি আমাদের  পছন্দের পদ্ধতি। বেশ কার্যকরী। প্রয়োজনীয় এই অ্যাপ্সগুলো নামিয়ে নিন,

[Spin Browser](https://play.google.com/store/apps/details?id=com.nationaledtech.spinbrowser&hl=en)

App Lock - [https://tinyurl.com/k5zk2zr](https://tinyurl.com/k5zk2zr)

ভিডিও টিউটোরিয়াল- [https://youtu.be/vH0n43Rz67Q](https://youtu.be/vH0n43Rz67Q)

### ইউটিউবের ফিতনা থেকে রক্ষা:

ধাপ ১. আপনার ইউটিউব হিস্ট্রি ক্লিয়ার করুন। হতে পারে আপনার এই একাউন্ট অনেক আগেকার, হয়তো ইউটিউবে এসে গান শুনতেন, মুভি ক্লিপ্স দেখতেন বা এমন ভিডিও দেখতেন যেখানে বেপর্দা মেয়ের আনাগোনা ছিল। ইউটিউব কিন্তু আপনার ভিউ এর উপর বেইজ করেও অনেক ভিডিও সাজেস্ট করে। ওরা চায় যে আপনি যে রুচির লোক আপনাকে সে রকম ভিডিও পরিবেশন করতে। আর এ জন্যই, আপনি যদি বিভিন্ন ইসলামিক ভিডিও বারবার দেখে থাকেন তাহলে তারা ঐ ধরণের টাইপের ভিডিও গুলো সাইডবারে দেখাতে থাকে। অশ্লীল ভিডিও'র ক্ষেত্রেও একই নীতি।

ধাপ ২. এরপর যেসব চ্যানেল আপনি সাবস্ক্রাইব করেছেন, সেখানে যান। যেগুলা এরকম বেপর্দা মেয়েতে ভরা সেগুলা আন্সাবস্ক্রাইব করুন।

ধাপ ৩. এরপর যেগুলা পাশে আসবে বেপর্দা ভিডিও, অপশন থেকে not interested দিতে থাকুন, কিছুদিন পর দেখবেন আর আসছে না।

(দরকার হলে পুরনো জিমেইল আইডি ইউজ করা বাদ দিয়ে একটা নতুন আইডি খুলে নিন ইউটিউবের জন্য। এতে করে নতুন করে সাজাতে পারবেন হোমপেজ।)

ধাপ ৪: রাউটারে DNS address বদলে নিন। এতে ইউটিউবের Restriction Mode বাই ডিফল্ট অন থাকবে। বিস্তারিত- [https://cms.lostmodesty.com/2019/05/muktobichoron/](https://cms.lostmodesty.com/2019/05/muktobichoron/)

- লগিন ছাড়া এমনি গেস্ট হিসেবে ইউটিউব ব্যবহার করবেন না।
- শুদ্ধ ইলম প্রচার করে এমন ইসলামিক চ্যানেলগুলো সাবস্ক্রাইব করে রাখুন। তবে মাসআলা জানতে ইউটিউব এর উপর ভরসা করবেন না। উল্টো বিভ্রান্ত হবেন, নিকটস্থ আলিমদের শরণাপন্ন হন।

এছাড়া [http://viewpure.com](http://viewpure.com) এ যেয়ে কোন ভিডিওর লিংক পেস্ট করে ভিডিও অ্যাক্সেস করলে কোন সাজেশান লিস্ট আসবে না ইন শা আল্লাহ্। অশ্লীলতা থেকে কিছুটা হলেও নিরাপদ থাকা যাবে।

এন্ড্রয়েড ফোনে ইউটিউবের ফিতনা থেকে রক্ষা পাবার ব্যাপারে আলোচনা করা হয়েছে নিচের দু’টি ভিডিওতে। দেখতে ভুলবেন না।

১) [https://youtu.be/UQppGCj1pW8](https://youtu.be/UQppGCj1pW8) ২) [https://youtu.be/xr8muloSRec](https://youtu.be/xr8muloSRec)

প্রয়োজনীয় অ্যাপ্স ডাউনলোড লিংক-

Youtuze – [https://tinyurl.com/yacqurj4](https://tinyurl.com/yacqurj4) App Lock – [https://tinyurl.com/k5zk2zr](https://tinyurl.com/k5zk2zr)

### অনাকাঙ্ক্ষিত অ্যাড ব্লক:

অনলাইনের অনাকাঙ্ক্ষিত অ্যাড  ভয়ংকর সমস্যার কারণ হতে পারে। তাছাড়া এসব অনাকাঙ্ক্ষিত অ্যাড ব্রাউযিং স্পিড অনেক কমিয়ে দেয়।অনলাইনের অযাচিত অ্যাড দূরকরার জন্য addons হিসেবে Adblock ব্যবহার করতে পারেন। Firefox, chrome দু’টোর জন্যই পাবেন।

১) Google Chrome এর জন্য Adblock - [Adblock Plus](https://chrome.google.com/webstore/detail/adblock-plus-free-ad-bloc/cfhdojbkjhnklbpkdaibdccddilifddb)

২) Firefox এর জন্য Adblock -  [https://mzl.la/2CI98om](https://mzl.la/2CI98om)

এন্ড্রয়েড ফোনের জন্য নামিয়ে নিন এ দুটি এপ্স।

[AppBrain Ad Detector](https://play.google.com/store/apps/details?id=com.appspot.swisscodemonkeys.detector&hl=en)

[Free Adblocker Browser](https://play.google.com/store/apps/details?id=com.hsv.freeadblockerbrowser&hl=en)

কীভাবে ডাউনলোড এবং ইন্সটল করতে হবে তা ধাপে ধাপে জানার জন্য দেখুন নিচের ভিডিও টিউটোরিয়াল -[https://youtu.be/O\_V1UFW\_H7U](https://youtu.be/O_V1UFW_H7U)

এছাড়া ওয়াইফাই রাউটারের অ্যাড্রেস পরিবর্তন করেও পর্নসাইট ব্লক করা যায়।  পড়ুন- [https://cms.lostmodesty.com/muktobichoron](https://cms.lostmodesty.com/muktobichoron)

### কে, কীভাবে ব্যবহার করবেন:

১) আপনি নিজে পর্ন আসক্ত হলে একদম কাছের কোন বন্ধুর সাহায্য নিয়ে এই অ্যাপ্স/ সফটওয়্যার গুলো ইন্সটল করে নিন। শুধু আপনার বন্ধু পাসওয়ার্ড জানবেন,আর কেউ না। এতে চাইলেও আপনি প্রোটেকশান ভেঙ্গে অনলাইনে পর্ন দেখতে পারবেননা।

২) আপনার স্বামী পর্ন আসক্ত হলে তার সঙ্গে আলোচনা করে নিয়ে অ্যাপ্স/ সফটওয়্যার গুলো ইন্সটল করবেন। শুধু আপনি পাসওয়ার্ড জানবেন।

৩) আপনার সন্তানকে অনলাইন পর্নোগ্রাফি থেকে বাঁচানোর জন্য আপনি অ্যাপ্স/ সফটওয়্যার ইন্সটল করবেন। আপনার সন্তানকে কোনমতেই পাসওয়ার্ড জানতে দেবেন না। অ্যাপ্স/ সফটওয়্যার ইন্সটল করার আগে তার সাথে খোলাখুলি আলোচনা করে নিলে ভালো হয়।

কোন অ্যাপ বা সফটওয়্যার খুঁজে পেতে, ডাউনলোড করতে কিংবা ইন্সটলে কোথাও কোন সমস্যা হলে নিশ্চিন্তে যোগাযোগ করতে পারেন আমাদের ফেসবুক পেইজের ইনবক্সে – [www.facebook.com/lostmodesty](http://www.facebook.com/lostmodesty)

অথবা মেইল করতে পারেন এ ঠিকানায় – lostmodesty@gmail.com

সফটওয়্যার/এপ্স ইন্সটল করার সাথে সাথে অন্তরে আল্লাহর ভয় বাড়ানোর জন্যেও চেষ্টা করতে হবে। ইন ফ্যাক্ট অন্যান্য সব কিছুর চেয়ে এটা বেশি জরুরি। নিজের মনে যদি আল্লাহর ভয় থাকে, স্বদিচ্ছা থাকে, তাহলে অন্য কোন উপায় ছাড়াও পর্ন আসক্তি কাঁটিয়ে ওঠা যাবে ইন শা আল্লাহ। কিন্তু অন্তরে ব্যাধি দূর না হলে, যতো অ্যাপ্স-সফটওয়্যার, কিংবা টিপস ব্যবহার করুন না কেন। এক সময় না এক সময় পা ফসকাবেই।  ওয়ামা তাউফিকি ইল্লা বিল্লাহ।

রেফারেন্সঃ

\[১\] [Juniper Research, “250 Million to Access Adult Content on their Mobile or Tablet by 2017, Juniper Report Finds](https://www.juniperresearch.com/press/250-mn-to-access-adult-content-by-mobile-2017)
