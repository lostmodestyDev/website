---
title: 'নবী ইউসুফ (আঃ)  কী প্রেম করতেন?    '
description: ''
date: 2022-10-03T07:00:00.000Z
redirect_from: []
tags:
  - 'ভালোবাসার মিথ '
hero: /uploads/309404720_141415771937233_175516854394464956_n.jpg
_template: blog_post
---

১) প্রেম হারাম হলে নবী ইউসুফ (আ) কেন জুলেখার সাথে প্রেম করেছিলেন? নবী হয়ে প্রেম করলে প্রেম হারাম হয় কিভাবে?

২) সিরি ফরহাদ, লাইলি মজনু তারা কেন প্রেম করলো?

ভুল প্রশ্নের সঠিক উত্তর -

.

বর্তমানে প্রেমাক্রান্ত অনেক ভাই - বোনকে যখন বলা হয় বিবাহপূর্ব প্রেম সম্পূর্ণ নিষিদ্ধ, তখন তারা ঠিক উপরের বাক্যগুলো ছুঁড়ে দেয়।

১) ইউসুফ (আ) ছিলেন অনেক সুন্দর মানুষ। তার সৌন্দর্যের ব্যাপারে আপনি কল্পনাও করতে পারবেন না।

‘ইউসুফ (আ) ও তাঁর মাকে পৃথিবীর অর্ধেক সৌন্দর্য দান করা হয়েছে। ’  
(মুসতাদরাক হাকেম, হাদিস : ৪০৮২)

পবিত্র কোরআনে সূরা ইউসুফ এ আল্লাহ তা'য়ালা ইউসুফ (আ) এর কাহিনী বর্ণনা করেন।

হযরত ইয়াকুব (আ) এর পুত্র হযরত ইউসুফ (আ)। ঘটনাক্রমে ষড়যন্ত্র করে ইউসুফ (আ) কে তার সৎ ভাইয়েরা কূপে নিক্ষেপ করে। সেই কূপ থেকে তুলে এনেছিল কিছু পথচারী বা বণিক। তাদের কাছ থেকে মিশরের আযিয বা মন্ত্রী তাকে নিয়ে নিজের বাড়িতে রাখলেন। সেই মন্ত্রীর স্ত্রীর নাম ছিল "জুলেখা"। যিনি ইউসুফ (আ) এর সৌন্দর্য় দেখে মোহে পরে গিয়েছিলো। মন্ত্রী বিষয় টা আঁচ করতে পেরে তার স্ত্রী কে ইউসুফ (আ) এর কাছে যখন তখন যাওয়া আসা করা থেকে বিরত থাকতে বললো।

"মন্ত্রী তার স্ত্রী (জুলেখা) কে বললঃ একে সম্মানে রাখ। সম্ভবতঃ সে আমাদের কাছে আসবে অথবা আমরা তাকে পুত্ররূপে গ্রহণ করে নেব।"  
(সূরা ইউসুফ : আয়াত ২১)

তবুও মন্ত্রীর স্ত্রী (জুলেখা) ছলে বলে কৌশলে ইউসুফ (আ) এর সাথে অপকর্ম করার চেষ্টা চালিয়ে যেতে থাকলো। অতঃপর একদিন জুলেখা অপকর্ম করার সুযোগ পেলো, সে কৌশলে ইউসুফ (আ) এর ঘরে প্রবেশ করলো এবং সব দরজা বন্ধ করে দিলো।

"আর সে যে মহিলার ঘরে ছিল, ঐ মহিলা তাকে ফুসলাতে লাগল এবং দরজাসমূহ বন্ধ করে দিল"  
(সূরা ইউসুফ : আয়াত ২৩)

এরপর ইউসুফ (আ) নিজেকে রক্ষা করার জন্য চেষ্টা করতে থাকলো তখন জুলেখা যিনা করার জন্য ইউসুফ (আ) কে কাছে আসতে বললো।

"সে মহিলা বললঃ শুন! তোমাকে বলছি, এদিকে আস,"  
(সূরা ইউসুফ : আয়াত ২৩)

তখন ইউসুফ (আ) বললেন, "সে (ইউসুফ) বললঃ আল্লাহ আমাকে রক্ষা করুন; তোমার স্বামী আমার মালিক। তিনি আমাকে সযত্নে থাকতে দিয়েছেন। নিশ্চয় সীমা লংঘনকারীগণ সফল হয় না।"  
(সূরা ইউসুফ : আয়াত ২৩)

এরপর আল্লাহর সাহায্যে ইউসুফ (আ) নিজেকে জুলেখা থেকে রক্ষা করলেন, তখন জুলেখা নিজের উদ্দেশ্য চরিতার্থ করতে না পেরে মন্ত্রীকে বললো, ইউসুফ তার সাথে অপকর্ম করতে চেয়েছিলো, ইউসুফকে কারাগারে বন্দি করে রাখুন।

"মহিলা বললঃ যে ব্যক্তি তোমার পরিজনের সাথে কুকর্মের ইচ্ছা করে, তাকে কারাগারে পাঠানো অথবা অন্য কোন যন্ত্রণাদায়ক শাস্তি দেয়া ছাড়া তার আর কি শাস্তি হতে পারে?"  
(সূরা ইউসুফ : আয়াত ২৫)

(এখানে শুধু মূল অংশটুকু উল্লেখ করলাম, যাতে বিষয়টি বুঝতে পারেন। বিস্তারিত জানতে সূরা ইউসুফ পড়ুন)

তাহলে কি বুঝলেন? এগুলা সব ডাহা মিথ্যা কথা, ইউসুফ (আ) সম্পর্কে মিথ্যা অপবাদ ছাড়া কিছুই না।

"প্রেম করেছেন ইউসুফ নবি, তার প্রেমে জুলেখা বিবি গো" এই গান অনেকেই শুনেছেন। কিছু স্বল্প শিক্ষিত মৌলভী পর্যন্ত ওয়াজ মাহফিলে এ সব বিভ্রান্ত মূলক কথা বার্তা বলে থাকেন। আল্লাহ আমাদের এ সব ফিতনাবাজ থেকে হেফাজত রাখুন।

.

২) এখন সিরি-ফারহাদ, লাইলি-মজনু তাদের বিষয়ে শুনুন-

"সিরি-ফরহাদ" (Khosrow and Shirin) একটি কাব্যগ্রন্থ মাত্র। শিয়া কবি ফেরদৌসি (Abul-Qâsem Ferdowsi Tusi) তার শাহনামা কাব্যগ্রন্থে শিরি-ফরহাদ এর গল্প লিখেছেন।  
.  
একই রকমভাবে "লাইলি-মজনু" একটি কাব্যগ্রন্থ, যা কবি দৌলত উজির বাহরাম খান রচিত পার্সিয়ান তথা ইরানি সুফি কবি জামীর (Nūr ad-Dīn 'Abd ar-Rahmān Jāmī) এর লেখা Layla and Majnun নামক কাব্যের ভাবানুবাদ।  
.  
কাব্য,উপন্যাস,গল্প এগুলো লেখকের নিজস্ব মস্তিষ্কের চিন্তা মাত্র। চিত্রায়িত কোন চরিত্রকে ইসলামের সাথে সম্পর্কিত করা উচিত নয়। ইসলামিক যেকোন বিষয়ের প্রধান উৎস কোরআন ও হাদিস। এ ছাড়া অন্য যেকোন লেখকের কথাকে দিয়ে ইসলামকে বিচার করা একেবারেই ইসলাম বিরোধী কাজ।

"আমি তোমাদের মাঝে দুটি জিনিস রেখে যাচ্ছি, যতক্ষন তোমরা এই দুটিকে আকড়ে ধরে রাখবে ততক্ষন তোমরা কেউ পথভ্রষ্ট হবে না। আর তা হলো আল্লাহর কিতাব ও আমার সুন্নাহ।"  
(মুয়াত্তা ইমাম মালেক, হাদিস নাম্বার ৩৩৩৮)  
.  
ইসলামে বিয়ের আগে প্রেম সম্পূর্ণরূপে নিষিদ্ধ। এ বিষয়ে আলেমদের মধ্যে কোনো দ্বিমত নেই। পবিত্র কোরআন ও হাদিসে এ বিষয়ে অসংখ্য আয়াত ও হাদিস আছে। এমনকি বিবাহ বহিভূর্ত প্রেম ক্রিষ্টান ও ইহুদী ধর্মেও নিষিদ্ধ।

"আল্লাহ কেবল চান তোমাদের থেকে অপবিত্রতা দূর করতে এবং তোমাদেরকে পূর্ণরূপে পূত-পবিত্র রাখতে।"  
(সূরা আহযাব, ৩৩)  
.  
প্রিয় ভাই - বোন, মিথ্যে মরীচিকার পেছনে ছুটে আর কত রবকে অবহেলা করবেন? এখনো কি হয়নি সময়? দেখুন না তাকিয়ে এ-ধারে কত স্বপ্নচারী আজ কবরে শুয়ে আছে। প্রেম, বিরহ, বেদনার রঙগুলো দিয়ে জীবনকে আর ধূসর করবেন না। ফিরে আসুন আপনার রবের দিকে।

[#হারাম_সম্পর্ক](https://www.facebook.com/hashtag/%E0%A6%B9%E0%A6%BE%E0%A6%B0%E0%A6%BE%E0%A6%AE_%E0%A6%B8%E0%A6%AE%E0%A7%8D%E0%A6%AA%E0%A6%B0%E0%A7%8D%E0%A6%95?__eep__=6&__cft__%5B0%5D=AZVX5pxGsBWdjdfIPYSktlBzO0leVp7xFuFqLZdwht6ZKab3bVv0aAFoaKlEZd6F4Mr9AvZUnmDMp5Gc4j3w-Qpb_LO5YcV4x1TL7s_cyFVCSLJALbdp61cUv4nCE3K3tXiEAwFYdpYFrDj2gZCcDGwBbubCK7n1gYCmBQ975Ah63w&__tn__=*NK*F)  
[#ভালবাসা](https://www.facebook.com/hashtag/%E0%A6%AD%E0%A6%BE%E0%A6%B2%E0%A6%AC%E0%A6%BE%E0%A6%B8%E0%A6%BE?__eep__=6&__cft__%5B0%5D=AZVX5pxGsBWdjdfIPYSktlBzO0leVp7xFuFqLZdwht6ZKab3bVv0aAFoaKlEZd6F4Mr9AvZUnmDMp5Gc4j3w-Qpb_LO5YcV4x1TL7s_cyFVCSLJALbdp61cUv4nCE3K3tXiEAwFYdpYFrDj2gZCcDGwBbubCK7n1gYCmBQ975Ah63w&__tn__=*NK*F)

@হারাম সম্পর্ক বর্জন করি-Haram Relationship Breakup Project পেইজ থেকে সংগ্রহ করা
