---
title: কিছু পিছুটান ৩
description: ''
date: 2022-09-15T18:00:00.000Z
redirect_from: []
tags:
  - তোমার চোখে দেখেছিলাম আমার সর্বনাশ
  - প্রেমাতাল
hero: /uploads/306942529_3224423484439416_8441606878171282158_n.png
_template: blog_post
---

ওর কাছে আমার কিছু অন্তরঙ্গ মুহূর্তের ছবি/ভিডিও আছে। আমি ব্রেকাপ করে ফেললে সেগুলো নেটে ভাইরাল করে দেবার হুমকি দিচ্ছে। এখন আমি কীভাবে ব্রেকাপ করব? 

দেখ প্রথম ভুল গুলো তুমিই করেছো। কেন তুমি তার সাথে বিয়ে ছাড়াই অন্তরংগ হতে গেলে? আর কেনই বা তোমার ব্যক্তিগত ছবি/ভিডিও তার সাথে শেয়ার করতে গেলে? এমন ছবি তোলা বা ভিডিও করাও তো ইসলাম সম্মত না (নিজের স্বামী বা স্ত্রীর জন্য হলেও ), অন্য একজন মানুষের সাথে শেয়ার করা তো বহু দূরের কথা। যা করার তা তো করেই ফেলেছো। এখন আন্তরিকভাবে আল্লাহর কাছে তাওবাহ করে ফেলো। আল্লাহর কাছে মাফ চাও। আর ওর সাথে অবশ্যই ব্রেকাপ করে ফেলো। 

আগেও যেমন আলোচনা করা হলো, সে তোমাকে এখন যেমন এই ছবি বা ভিডিও দিয়ে ব্ল্যাকমেইল করছে , সম্পর্ক কন্টিনিউ করে গেলে বাকী জীবনও তেমন ব্ল্যাক মেইল করে যাবে। তোমাকে তার হাতের মুঠোয় নিয়ে রাখবে। যৌনদাস বানিয়ে রাখবে। সে তোমাকে ভালোবাসলে প্রথমত কখনোই তোমাকে দিয়ে এমন ছবি বা ভিডিও করাতো না। দ্বিতীয়ত সেগুলো তার কাছে রাখতনা, ব্ল্যাকমেইল করার তো প্রশ্নই উঠে না। 

এই ছবি ভাইরাল করার হুমকির কারণে তুমি যদি তার সাথে প্রেম চালিয়ে যাও তাহলে পরের ধাপগুলো কী হবে বলি-

ক) সে এই ছবি/ভিডিওর মাধ্যমে ব্ল্যাকমেইল করে তোমাকে দিয়ে চূড়ান্ত পর্যায়ের জেনা করিয়ে নিবে(ইতিমধ্যেই যদি না করে থাকে)। এরপর সেটাও ভিডিও করে রেখে সেই ভিডিও দিয়ে ব্ল্যাকমেইল করিয়ে তোমাকে ভোগ করতেই থাকবে। তুমি আগের চাইতেও আরও কঠিনভাবে তার জালে আটকা পড়বে। তোমাকে যতো খারাপ কাজ করতে বলুক না কেন তুমি তাই করতে বাধ্য হবে। তুমি অন্য কোথাও বিয়ে করলে বা একটু বেকে বসলেই বা তোমাকে ভোগ করতে করতে একঘেয়েমি চলে আসলে বাড়তি উত্তেজনা আনার জন্য সে ছবি/ভিডিও অনলাইনে ছেড়ে দেবে   
 

খ) ছবি/ভিডিও দিয়ে ব্ল্যাকমেইল করে তোমার কাছ থেকে টাকা আদায় করবে , 

যা ভুল করার এর মধ্যেই করে ফেলেছো। আর ভুল করতে যেও না। ওর সাথে ব্রেকাপ করে এখনই বাস্তবতার মুখোমুখি হও। আল্লাহর কাছে প্রচুর পরিমাণ দুয়া করো এই বিপদ থেকে উদ্ধার পাবার জন্য। অস্বস্তিকর পরিস্থিতিতে পড়া এবং মারধোর খাবার সম্ভাবনা থাকলেও অবশ্যই অবশ্যই অভিভাবকদের জানাও। স্থানীয়ভাবে মীমাংসা করার চেষ্টা করো। অবস্থা বেগতিক দেখলে আইনজীবীর সঙ্গে কথা বলে প্রচলিত আইনের শরণাপন্ন হওয়া যেতে পারে। 

চলবে ইনশা আল্লাহ…
