---
title: 'সিংগেল থাকার উপকারিতা'
description: ''
date: 2022-09-13
redirect_from:
  - https://lostmodesty.com/108-neel-poddo-1/
tags:
  - ফাগুনের দিন শেষ হবে একদিন
  - ব্লগ
hero: /uploads/pexels-oleksandr-pidvalnyi-1060489.jpg
---

কনগ্র্যাটস! তুমি সিংগেল। তুমি স্মার্ট। তুমি সাহসী। তুমি শক্তিশালী। তুমি সুন্দর।প্রেমের কারাগার থেকে মুক্তি পেয়ে মুক্ত বাতাসে ডানা মেলে উড়ে বেড়ানোর সুযোগ এসেছে তোমার সামনে। নিজেকে এবং এই ঘুনে ধরা সমাজকে পরিবর্তন করে সত্য ন্যায় ও শ্বাস্বত কল্যাণের পথে পরিচালিত করার সুযোগ পেয়েছ তুমি। নতুন এই জীবনে তোমাকে স্বাগতম।
এখন-

- ১। নিজের দৈনন্দিন জীবনের উপর তোমার অনেক বেশী কন্ট্রোল থাকবে। অন্য কেউ তোমার প্রাত্যাহিক জীবনকে নিয়ন্ত্রণ করবে না। প্রতিদিনের প্রতিটি কাজের জবাবদিহি করতে হবে না কারও কাছে। তুমি যখন ইচ্ছা তখন রাতে ঘুমাতে পারবে, রাত জেগে ডিউটি করতে হবে না।
- ২। নিজের চাহিদা, নিজের ইচ্ছা আকাঙ্ক্ষা, শখ আহ্লাদ পূরণে পূর্ণ মনোযোগ দিতে পারবে। অন্যের চাহিদা পূরণের জন্য তোমার নিজের শখ আহ্লাদ স্যাক্রিফাইস করা লাগবে না।
- ৩। ওকে সময় দেবার অযুহাতে পরিবার বা বন্ধুবান্ধব থেকে দূরে সরে গিয়েছিলে তুমি। এখন বাবা মা ভাই বোনের সঙ্গে বেশী বেশী সময় কাটাতে পারবে। পুরোনো বন্ধুত্বের সম্পর্কগুলো আবার চাঙ্গা করার সুযোগ পাবে।
- ৪। ইচ্ছেমতো ঘুরে বেড়াতে পারবে। কোথায় গেলা কেন গেলা কতোক্ষণ থাকবা … সবসময় এসব পুলিশি জেরা করে কান ঝালাপালা করার মানুষ নেই আর। তুমি প্রাণ শান্তি করে ঘুরে বেড়াতে বারবে। বন্ধুদের সাথে হ্যাং আউটে যেতে পারবে। আড্ডা দিতে পারবে বা খেলাধুলা করতে পারবে।
- ৫। রিলেশন করার জন্য তোমার প্রতিমাসে অনেক টাকা লাগতো । এই টাকা রোজগার করার জন্য তোমার মিথ্যা কথা বলে বাবার কাছ থেকে টাকা নিতে, বা বাবার পকেট কাটতে বা শরীরের উপর প্রেসার নিয়ে অনেকগুলো টিউশনি করতে। বিষম ভার হয়ে থাকত এই টাকার চিন্তা তোমার মাথায়। এখন দুঃসপ্নের দিনগুলো শেষ হয়ে গিয়েছে। যে টাকা গুলো দিয়ে তুমি সাপ পুষতে সেই টাকা এখন নিজের জন্য খরচ করতে পারবা। চুটিয়ে খাওয়া দাওয়া করতে পারবা। বাবা মা বা ছোটো ভাই বোনদের গিফট কিনে দিতে পারবা। সমাজের অভাবী মানুষদের মুখে হাসি ফোটাতে পারবে।
- ৬। পড়াশোনা বা প্রোডাক্টিভ কিছু করার জন্য প্রচুর পরিমাণ সময় পাবে তুমি। সময়ের সঠিক ব্যবহারের মাধ্যমে তুমি নিজেকে করে তুলবে হাইলি স্কিল্ড একজন মানুষ হিসেবে। তুমি এগিয়ে যেতে পারবে সত্য , সুন্দর ও কল্যানের পথে। অর্থনৈতিকভাবে স্বাবলম্বী হয়ে দ্রুত বিয়ে করে ফেলতে পারবে। আল্লাহ্ তোমাকে একজন চোখ শীতলকারী জীবনসংগী/সংগিনী দেবেন। নিজের প্রবৃত্তি দমন করে রেখেছিলে তুমি। তোমার জন্য অপেক্ষা করে রয়েছে চমৎকার মধুময় স্বপ্নময় স্পাইসি এক দাম্পত্য জীবন।
- ৭। ওর কামলা খাটার মানুষ হিসেবে ছিলে তুমি। আজকে তার মন ভালো নেই, তোমার তার মন ভালো করে দেওয়া লাগবে, রাত ১ টায় তোমার ওর আইসক্রিম খেতে ইচ্ছা করেছে, তোমার এখন দায়িত্ব হলো সারা শহর খুঁজে আইস্ক্রিম নিয়ে তার বাড়ির সামনে যাওয়া, আজকে ওর বিড়ালের গায়ে জ্বর, তোমার খুঁজে খুঁজে পশু ডাক্তার খুঁজে বের করা লাগবে। এই ফালতু প্যারাগুলার হাত থেকে তুমি রক্ষা পাচ্ছো। জীবন হচ্ছে সুন্দর।
- ৮। হতাশা, আত্মহত্যা, মাদকাসক্তি, জেনা ব্যভিচার, গর্ভপাত খুন ,ধর্ষণ, মান সম্মান হারানো সবকিছু থেকে তুমি মুক্ত। তুমি প্রবল আত্মসম্মান, আত্মবিশ্বাসের অধিকারী। তুমি দুর্দান্ত, দূরন্ত পথিক।
- ৯। সমাজ এবং জাতির প্রতি প্রত্যেকটি মানুষেরই কিছু না কিছু দায়িত্ব কর্তব্য থাকে। প্রেম করার প্যাড়ায় পড়ে তুমি আগে এসব দায়িত্ব্য কর্তব্য সামলাতে পারো নি। এখন এই পবিত্র দায়িত্বসমূহ পালনের জন্য অনেক সময় ও সুযোগ পাবে তুমি। কোনো অবাধ্য পিছুটান থাকবে না তোমার।
- ১০। সবচেয়ে গুরুত্বপূর্ণ বিষয় হলো পাপ থেকে দূরে থেকে আল্লাহর সন্তুষ্টির পথে, জান্নাতের পথের পথিক হতে পারবে।
- তোমাকে অভিবাদন…
